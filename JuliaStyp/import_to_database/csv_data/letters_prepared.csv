id,osoba_od,osoba_do,miejsce_od,miejsce_do,data_start,data_stop,data_txt,name,txt,summary
410,['Fryderyk Chopin'],['Mikołaj Chopin'],,,1816-12-06,,Dnia 6 grudnia 1816,Ojcu w dniu imienin," Gdy świat Imienin uroczystość głosi Twoich, mój Papo, wszak i mnie przynosi Radość, z powodem uczuciów złożenia, Byś żył szczęśliwie, nie znał przykrych ciosów, Być zawsze sprzyjał Bóg pomyślnych losów, Te Ci z pragnieniem ogłaszam życzenia. F. Chopin. ",
411,['Fryderyk Chopin'],['Justyna Chopin'],,,1817-06-16,,Dnia 16 czerwca 1817 r.,Matce w dniu imienin," Imienin Twoich, Mamo, Ci winszuję! Niech ziszczą nieba, co w mym sercu czuję: Obyś zawsze zdrową wraz szczęśliwą była, Jak najdłuższe życie pomyślnie spędziła. F. Chopin. ",
412,['Fryderyk Chopin'],['Mikołaj Chopin'],,,1817-12-06,,Dnia 6 grudnia 1817 r.,Ojcu w dniu imienin," Jak wielką radość w sercu moim czuję! Gdy tak przyjemny, drogi i wspaniały Dzień się zaczyna, którego winszuję Życząc, by w szczęściu lata długie trwały, W zdrowiu, czerstwości, pomyślnie, spokojnie: Niech niebios dary spłyną na Cię hojnie! F. Chopin. ",
413,['Fryderyk Chopin'],['Mikołaj Chopin'],,,1818-12-06,,Dnia 6 grudnia 1818 r.,Ojcu w dniu imienin," Kochany Papo! Lubo by mi łatwiej było wynurzyć uczucia moje, gdyby je muzycznymi tonami wyrazić można, gdy jednak i najlepszy koncert przywiązania mego ku Tobie, Kochany Papo, objąć nie potrafi, użyć muszę prostych wyraz&oacute;w serca mego, aby Ci najczulej wdzięczności i przywiązania synowskiego hołd złożyć. F. Chopin. ",
1311,['Fryderyk Chopin'],['Julian Fontana'],Warszawa,,1823-01-01,1826-12-31,1823–1826 (?),Wiersz dedykowany Julianowi Fontanie (?)," Rzadką jest przyjaźń prawdziwa, 
 Skąpo swych darów udziela; 
 Co za szczęcia ten używa, 
 Kto mógł znaleźć przyjaciela. 
   
 Tak jak piłka wyskakuje, 
 Tak i przyjaźń wylatuje. 
   
 Chopin. ",
415,['Fryderyk Chopin'],['Eustachy Marylski'],Warszawa,Pęcice,1823-09-08,,"[Warszawa, wrzesień 1823]",Do Eustachego Marylskiego w Pęcicach," Kochany Marylski! Sam byłem u pana Zabalewicza dla dowiedzenia się, kiedy się kursa dla zaczynających, a nie egzamina zaczynają; odpowiedział mi, że kursa zaczną się albo szesnastego, albo siedemnastego tego miesiąca, bo jeszcze Komisja nie ustanowiła, czy piętnastego, czyli też szesnastego publiczne posiedzenie Akademii ma się odbyć. Prócz tego powiedział mi, że rano odbywać się będą prelekcje, po południu zaś egzamina i że od piętnastego nikogo już wcale nie zapisze. Przepraszam Cię, że tak brzydko piszę, bo się śpieszę. Donieś więc Weltzowi to, com Ci napisał, i kłaniaj się bardzo ode mnie jemu i Tytusowi. Białobłocki przyjechał do Warszawy w sobotę, ma się we wtorek zapisać, we środę dopiero wyjechać i potem na kursa powrócić. Mama, Papa Państwu Marylskim, Ludwika siostrze Twojej ukłony zasyłają. Ja Cię z braćmi ściskam serdecznie. F. Chopin. P. Kulikowski, Karwowski, Wilczyński i Krzywicki dymisją dostali, a na miejsce p. Kulikowskiego ów profesor z Kalisza profesorstwo przyjął. Pan Dobronoki ukłony Ci zasyła. Do widzenia. Nie pokazuj nikomu tego listu, boby każdy powiedział, że pisać wcale nie umiem ani się na polityce nie znam. ",
416,['Fryderyk Chopin'],['Mikołaj Chopin'],Szafarnia,Warszawa,1824-08-10,,"[Szafarnia], wtorek 10 sierpnia 1824",Do rodziców w Warszawie," Najukochańsi Rodzice. Jestem zdrów z łaski Pana Boga i najprzyjemniej zawsze czas mi schodzi. Nie czytam, nie piszę, ale gram, rysuję, biegam, używam świeżego powietrza, już to jadąc w pojeździe na spacer, już też na siwym participe du verbe connaître tak jak właśnie wczoraj pola objeżdżając. Jem z nadzwyczajnym apetytem, a nic mi nie potrzeba do zupełnego zadowolenia chudego brzucha, który już tyć zaczyna, jak tylko na pozwolenia [!] i wolności jedzenia chleba wiejskiego . Gerardot wprawdzie nie pozwolił mi jeść chleba żytniego, lecz to się ściągało tylko do chleba warszawskiego, nie zaś do wiejskiego. Nie pozwolił mi go jeść, bo kwaśny, a szafarski bez najmniejszego kwasu. Ten czarny, a ten biały. Tamten z grubej mąki, a ten z pięknej, na koniec ten by lepiej Gerardemu smakował niż tamten, i żeby go mógł skosztować, pewnie by mi go jeść pozwolił, bo zwyczajem doktorskim jest pozwalać pacjentom to, co sami lubią. Lecz nie dość na tym; Warszawa miasto, a Szafarnia wieś. Tam dla wszystkich bułki, a tu prawie tylko dla mnie jednego. Jakże więc można, żeby mi Mama pozwolenia nie dała? Czyliż nie dosyć jasno wystawiłem, że mogę jeść chleb wiejski? Żeby tylko Gerardot był w Warszawie, zaraz bym prosił Pani Dziewanowski [!] o bochenek chleba i przez pocztę w pudełeczku przesłał, a za pierwszym ugryzeniem kromeczki Gerardot dałby pozwolenie. W nadziei więc, iż uzyskam to, o co tak bardzo proszę (za pozwoleniem Panny Ludwiki i Panny Józefy, które mi już raz pozwoliły w nadziei mającego przyjść pozwolenia), kończę w tej materii moją dyssertacją. – W sobotę było wiele gości w Szafarni: Pan Podowski, Pan Sumiński, Państwo Piwniccy, Pan Szambelan Piwnicki, Pani Borzewska, brat Pani Dziewanowski [!], Pan Wybraniecki z Białobłockim.  – W niedzielę byliśmy w Gulbinach u państwa Piwnickich, dziś jesteśmy w Sokołowie u Wybranieckiego.  – Biorę pigułki regularnie i tyzanny co dzień po pół karafinki wypijam nie przerywając. Przy stole nic nie pijam, tylko trochę słodkiego wina, frukta jem, ale jak najdojrzalsze i zaaprobowane przez Pannę Ludwikę.  –  Oczekujemy Papy z największą niecierpliwością, a ja Papy proszę, żeby Papa był łaskaw i kupił u Brzeziny Air Moore variée pour le pianoforte à quatres mains par Ries , i przywiózł, ponieważ chcę je grać z Panią Dziewanowską; prócz tego, żeby Papa mógł przywieźć albo receptę, albo słojek pigułek, bo te tylko, które mam, podług dzisiejszej rachuby na 27 dni wystarczą. Zresztą nie mam nic do pisania, jak tylko, żeby mi Ludwika doniosła o zdrowiu Mamy i Papy, o którym nie wątpię, że już zupełnie zdrów na swój krzyż.  –  Ludkę, Izabelkę, Emilkę, Zuzię, Panią Dekert, Pannę Leszczyńską ściskam serdecznie. Konikowi Polnemu i Chomontowskiemu ukłony zasyłam. Całuję rączki i nóżki Najukochańszych Rodziców najprzywiązańszy syn F. F. Chopin. Pani Dziewanowska, Panny Dziewanowskie, Pan Juliusz i Domuś ukłony Mamie, Papie i dzieciom zasyłają. Panu Żywnemu, Panu Siebertowi, Panu Woycickiemu moje uszanowanie. Nb. Pan Szambelan Piwnicki kłania się Papie i cieszy się, że Papę zobaczy. ",
417,['Fryderyk Chopin'],['Justyna Chopin'],,Warszawa,1824-08-16,,Dnia 16 Sierpnia 1824 roku.,List Fryderyka Chopina do rodziny ," KURYER SZAFARSKI Dnia 16 Sierpnia 1824 roku. Wspomnienie narodowe r. 1820: wyszlamowana sadzawka w podwórzu. Wiadomości Krajowe Dnia 11 Sierpnia r. b. odbywał J. P. Fryderyk Chopin kursa na dzielnym koniu; ubiegał się do mety; a lubo po kilkakroć pieszo idącą Panią Dziewanowską wyścignąć nie mógł (w czym nie jego, lecz konia wina była), otrzymał jednak zwycięstwo nad Panną Ludwiką , która już dość blisko mety piechotą doszła. – J. P. Franciszek Chopin wyjeżdża co dzień na spacer, z takimi jednak honorami, iż zawsze na tyle siada.  – J. P. Jakub Chopin wypija na dzień sześć filżanek [!] kawy żołędziowej, Mikołajek zaś co dzień cztery bułeczki zjada, notabene prócz potężnego obiadu i trzypotrawnej kolacyjki. Dnia 13 m. i r. b. JPan Better dał się słyszeć na fortepianie z niepospolitym talentem. Wirtuosus ten, Berlińczyk, gra w guście JPana Bergera (owego fortepianisty skolimowskiego), w sztrychu i układzie palcy przechodzi Panią Łagowskę, a z takim uczuciem gra, iż każda prawie nutka nie z serca, ale z potężnego brzucha wychodzić się zdaje. Dnia 15 m. i r. b. doszła ważna wiadomość, jako się przypadkiem Indyczka za spichlerzem w kąciku wylęgła. Ważny ten wypadek nie tylko że przyczynił się do pomnożenia familii Indyków, lecz nadto powiększył dochody skarbowe i powiększanie się onych zapewnił. – Wczoraj w nocy kot zakradłszy się do garderoby stłukł Butelkę z sokiem; lecz jak z jednej strony wart szubienicy, tak z drugiej strony zasługuje na powchałę [!], bo sobie najmniejszą wybrał.  – Dnia 14 m. b. kura okulawiała, a kaczor w pojedynku z gęsią nogę stracił. Krowa tak gwałtownie zachorowała, że aż się w ogrodzie pasie.  –  Dnia 14 m. b. wypadł wyrok, ażeby, pod karą śmierci, żadne prosię nie ważyło się wchodzić do ogrodu. Wiadomości Zagraniczne Pewien obywatel w okolicy chciał czytać „Monitora”. Wysłał więc służącego do księży karmelitów w Oborach, prosząc o pismo periodyczne. Służący, w życiu o piśmie periodycznym nie słysząc, przekręcił wyraz i pytał się księży o pismo hemo roidyczne . W Bocheńcu lis zjadł dwóch bezbronnych gąsiorów; kto by go złapał, niech raczy uwiadomić sąd bocheniecki, który niezawodnie podług praw i przepisów zbrodniarza ukarze. Oddawcy zaś lisa owe dwa gąsiory jako godne wynagrodzenie ustąpione będą. Wolno posłać Cenzor L. D. "," List Fryderyka Chopina do rodziny w Warszawie, „Kuryer Szafarski”, „Dnia 11 Sierpnia r. b. odbywał J. P. Fryderyk Chopin | kursa na dzielnym koniu [...]”, [niesygnowany], Szafarnia, 16\/08\/1824, s. 2. "
419,['Fryderyk Chopin'],['Wilhelm Kolberg'],Szafarnia,,1824-08-19,,"[Szafarnia], dnia 19 sierpnia 1824",Do Wilhelma Kolberga," Kochany Wilusiu! Dziękuję Ci za Twoją pamięć o mnie, ale z drugiej strony, gniewam się na Ciebie, żeś taki brzydki, niedobry, bla, na koniec, żeś taki et caetera i do mnie tylko półpiórkiem pisał. Czy Ci papieru, czy pióra, czy atramentu szkoda było? Możeś czasu nie miał? Czy też na koniec nie chciało Ci się jak się należy napisać, a nie przypominać sobie na końcu o mnie. Ej, bo, to to: na koniu jeździ – bawi się dobrze, o mnie nie myśli... Ale co tam – daj mi buzi, i zgoda. Cieszę się, żeś zdrów i żeś wesół, bo tego na wsi potrzeba, a zarazem to mi jest przyjemne, że do Ciebie pisać mogę. Ja się też wcale nieźle bawię, a nie tylko Ty jeździsz na koniu, bo i ja umiem na nim siedzieć. Nie pytaj, czy dobrze, ale umiem; przynajmniej tak, że koń powoli, gdzie chce, idzie, a ja, jak małpa na niedźwiedziu, na nim ze strachem siedzę. Dotąd nie miałem jeszcze przypadku zlecenia z konia, bo koń mię nie zrucił, ale... może kiedy zlecę, jeżeli mu się spodoba. Nie będę Ci głowy zawracać moimi interesami, bo wiem, że Ci się to na nic nie przyda. Muchy mi często na wyniosłym siadają nosie, ale to mniejsza, bo to jest prawie zwyczajem tych natrętnych zwierzątek. Komary mię gryzą, lecz to mniejsza, bo nie w nos. Bujam po ogrodzie, a czasem chodzę. Chodzę do lasu, a czasem jeżdżę, notabene nie na koniu, lecz w bryczce lub w koczu, lub w karecie, z takimi jednak chonorami [!], iż zawsze na tyle siadam, a nigdy na przodku . – Możem Cię już znudził, ale cóż robić. Jeżeli zaś nie, napisz na najbliższą pocztę, a ja czym prędzej moje literały kontynuować będę. Bez żadnych tedy komplimentów kończę mój list, ale po przyjacielsku. Bądź zdrów, Kochany Wilusiu, a proszę Cię, pisz do mnie, a nie tylko przypisuj. Za 4 tygodnie widzieć się będziemy. Ściskam Cię serdecznie, szczery Twój przyjaciel FFChopin. Mamie i Papie moje uszanowanie przesyłam, a braci ściskam. ",
418,['Fryderyk Chopin'],['Justyna Chopin'],,Warszawa,1824-08-19,,Dnia 19 Sierpnia 1824 roku.,Do rodziny w Warszawie," KURYER SZAFARSKI Dnia 19 Sierpnia 1824 roku. Wiadomości Krajowe Dnia 15 Sierpnia r. b. na Zgromadzeniu muzycznym w Szafarni, złożonym z kilkunastu osób i półosóbek, popisywał się JP. Pichon i grał koncert Kalkbrennera, który atoli nie tyle zrobił wrażenia, szczególniej na małych figurkach, ile Żydek grany przez tegoż Pana Pichona. Dnia 18 m. i r. b. JP. FF. M. I. Chopin wypił siedem filiżanek kawy żołędziowej. Spodziewać się trzeba, iż niedługo osiem wypije. ",
420,['Fryderyk Chopin'],['Justyna Chopin'],,Warszawa,1824-08-24,,Dnia 24 Sierpnia 1824 roku.,Do rodziny w Warszawie," KURYER SZAFARSKI Dnia 24 Sierpnia 1824 roku. Wiadomości Zagraniczne Dnia 20 m. i r. b. w Obrowie było okrężne. Cała wieś, zgromadzona przed dworem, szczerze się weseliła, szczególniej po wódce, dziewki piskliwym semitoniczno-fałszywym głosem znaną piosnkę wyśpiewywały: Przede dworem kaczki w błocie: Nasza Pani w samym złocie. Przede dworem wisi sznurek: Nasz jegomość kieby nurek. Przede dworem wisi wąż: Nasza panna Maryanna pójdzie za mąż. Przede dworem leży czapa: Nasza pokojówka kieby gapa. ",
421,['Fryderyk Chopin'],['Justyna Chopin'],,Warszawa,1824-08-27,,Piątek Dnia 27 Sierpnia 1824.,List Fryderyka Chopina do rodziny," KURYER SZAFARSKI Piątek Dnia 27 Sierpnia 1824. Wspomnienie. R. 1798. Ogier kasztanowaty wracając do domu zdechł na samej granicy. Wiadomości Krajowe Dnia 25 m. i r. b. JPanna Kostena, owa dama, która niegdyś czarującym głosem wołała na JPana Szymona, gay, gay, wychodząc z kuchni z dzieżką pełną wody, zagapiła się, brzdękła i dzieżkę stłukła. – Tak wielki przypadek natychmiast Redaktorowi „Kuryera” doniesionym został, który uważając go za igraszkę ekstraordynaryjnej zgrabności, pierwsze mu miejsce między narodowymi wiadomościami przeznaczył.  –  Dnia 26 m. i r. b. W Kurniku znalezionym został potwór kurczęci. Owe straszydło jest o dwóch nogach, z jednym skrzydełkiem, bez kupra i głowy. Ochmistrzyni kurczęcia stara się ile możności przesłać go do Warszawy lub do innej stolicy, ażeby tam rozpoznane, miejsce zająć mogło w rzędzie szczególniejszych zjawisk natury. JPan Pichon doznaje wielkich przykrości z powodu kuzynów, których w Szafarni bardzo wiele zastał. Gryzą go, jak mogą, dobrze jednak, że nie w nos, boby miał jeszcze większy, aniżeli ma. Dnia 26 m. i r. b. Sudyna , suka, złapała w zborzu [!] kuropatwę. JW Panna Kozaczka, spostrzegłszy to, odebrała jej ową zdechłą biedaczkę i powiesiła na gruszce. Suka przemyślna dopóty trzęsłą gruszką i skakała, dopóki kuropatwy nie dostała, którą, złapawszy, smacznie skonsumowała.  – Potomkowie owych sławnych Bohaterów , którzy Kapitol od Gallów obronili, często owies na pniu zakupują. Tandeta ta czasem panów kupców o śmierć przyprawia; wielu z nich bowiem kijem w łep [!] dostaje, a więcej jeszcze na różnie ginie.  – Brat owego melankolicznego gulaka ze zgryzoty dostał zgniłej gorączki i leży bez nadziei życia.  – Dnia 25 Kaczor, wyszedłszy po kryjomu bardzo z rana z kurnika, utopił się. Dotąd jeszcze nie można dojść przyczyny owego samobójstwa; familia bowiem nic nie chce gadać.  –  Krowa daleko zdrowsza i nikt nie wątpi o jej zupełnym wyzdrowieniu. Wiadomości Zagraniczne Dnia 26 m. i r. b. w Sokołowie Indyk wlazł ukradkiem do ogrodu. Kania, chowana od młodości w ogrodzie, w życiu nie widząc indyka, krzywo na niego patrzała, a zbliżywszy się, oczy mu wydrapać chciała. Indyk się napuszył, a widząc, że miną nic nie wskóra, wziął się do dzioba. Wszczęła się walka; zwycięstwo żadnej stronie nie sprzyja, aż na koniec, po długiej potyczce, Indyk-zwycięzca, wydziobawszy kani oko prawe, smutnie pojedynek zakończył. JPan Pichon był dnia 26 m. i r. b. w Golubiu. Między innymi pięknościami i szczegółami zagranicznymi widział Świnię zagranicznę, która szczególniejszą uwagę tego tak dystyngowanego wojażera zajęła. Dnia 25 m. i r. b. w Białkowie kot zadusił kurę, której nikt odżałować nie może. Pewien Jegomość z okolicy, pomimo najściślejszej rewizji strażników na pograniczu będących, zdefraudował trzy kije pod płaszczem, bo je w Golubiu podczas jarmarku na surdut dnia 24 m. i r. b. dostał. Wolno posłać. Cenzor L. D. "," List Fryderyka Chopina do rodziny w Warszawie, „Kuryer Szafarski”, „Dnia 25 m. i r b. JPanna Kostena, owa dama, która niegdyś […]”, [niesygnowany], Szafarnia, piątek, 27\/08\/1824, s. 2. "
422,['Fryderyk Chopin'],['Mikołaj Chopin'],,Warszawa,1824-08-31,,Wtorek Dnia 31 Sierpnia 1824 roku.,List Fryderyka Chopina do rodziny ," KURYER SZAFARSKI Wtorek Dnia 31 Sierpnia 1824 roku. Wspomnienie. Mysz r. 1802 wygryzła dziurę w trzewiku JPanny Józefy Dziewa- nowskiej. Wiadomości Krajowe Dnia 28 m. r. b., gdy JPan Pichon , zatrudniony tualetą, o śniadaniu rozprawiał, wlatuje z krzykiem do pokoju jakaś dama boso. Pichonek, zdziwiony, otworzywszy gębę stał z początku jak gapa, po chwilce jednak dowiedział się przyczyny łez i narzekania: JPan Stolnik Wiktor Sikorowski , pospolicie od Panny Michuchnej Fichturem zwany, pokłócił się z Panną Kozaczką ; a po długich sprzeczkach i korowodach tak ślicznie zamalował pięścią w łep [!] damulę, że aż w wyższej instancji satysfakcji szukać przymuszoną była. Dnia 29 m. i r. b. jechała fura Żydów. Die ganze Familie składała się aus eine Maciore, tsiech duźich Żydziech, dwóch malich i sieść śtuk Żydziątek; wsiscy siedziali na kupie, kieby śledziów holenderskich. Tymczasem zawadzili o kamień, wywrócili i następującym porządkiem na piasku leżeli: naprzód bachorki, każde w innej pozycji, większa część z zadartymi do góry nóżkami, a na nich Maciore, stękająca pod ciężarem Żydów, którym w locie z impetu krymki pozlatywały. Dnia 30 m. i r. b. w oborze trzy dziewki się pobiły. Dwie szczególniej, uzbrojone węborkiem [1] i skopkiem, biły trzecią bezbronną, a lubo i ta ku końcowi dostała i skopek, i węborek (notabene na pysku), oprzeć się jednak tamtym nie mogła. Dnia 30 m. r. b. JPani Zakierska , obywatelka szafarska, pokłóciwszy się z drugą, ze złości, że jej nic zrobić nie mogła, utopić się chciała. Szczęściem, że Pani Szrederowa, żona pana Gärtnera [2] , owego starego obywatela, spostrzegłszy to przybiegła; a gdy ta już głową w stawie była, zręcznie ją za nogi wyciągnęła i życie jej ocaliła. Sudyna , suka, idąc dnia wczorajszego za Panną Józefką przez wieś, złapała gęś, zadusiła i zjadła.  – Dnia 31 m. r. b. Cztery gęsi złapano w szkodzie. Dotąd są w wolnym areście [!], nie wiedzieć jednak, na czym się skończy. Krowa ma się coraz lepiej, a na generalnym konsylium doktorowie osądzili, że już najmniejszego niebezpieczeństwa nie ma. Wiadomości Zagraniczne Dnia 29 m. r. b. JPan Pichon przejeżdżając przez Nieszawę usłyszał na płocie siedzącą Catalani , która coś całą gębą śpiewała. Zajęło go to mocno, a lubo usłyszał arią i głos, niekontent jednak z tego, starał się wiersze usłyszeć. Po dwakroć przechodził koło płotu, ale na próżno, bo nic nie zrozumiał; aż na koniec, zdjęty ciekawością, dobył trzech groszy, obiecał je śpiewaczce, byleby mu śpiewkę powtórzyła. Długo się kręciła, krzywiła i wymawiała, lecz zachęcona trzema groszami, zdecydowała się i zaczęła śpiewać mazureczka, z którego Redaktor , za pozwoleniem zwierzchności i Cenzury , na wzór jednę tylko strofę przytacza: Patsajze tam za gulami, za gulami, jak to wilk tańcuje, A wsakzeć on nie ma zony, bo się tak frasuje. (bis) W Radominie dnia 29 m. r. b. kot się wściekł. Szczęściem, nikogo nie ugryzł, ale biegał i skakał po polu, i to tylko dopóty, dopóki go nie zabili; po zabiciu bowiem przestał i więcej nie szalał. W Dulniku wilk zjadł na kolacją owcę. Stroskani opiekunowie pozostałych jagniąt ofiarują temu ogonek i uszy, kto by wilka złapał, związał i przywiózł na inkwizycją radzie familijnej. Wolno posłać. Cenzor L. D.  [1]  Węborek – ceberek, drewniane naczynie z pałąkiem do noszenia wody.  [2]   Gärtner  (niem.) – ogrodnik. "," List Fryderyka Chopina do rodziny w Warszawie, „Kuryer Szafarski"", ""Dnia 28 m. r. b., gdy JPan Pichon, zatrudniony tualetą, o śniadaniu | rozprawiał [...]”, [niesygnowany], Szafarnia, wtorek, 31\/08\/1824, s. 2. "
423,['Fryderyk Chopin'],['Justyna Chopin'],,Warszawa,1824-09-03,,Piątek Dnia 3 Września 1824 roku.,List Fryderyka Chopina do rodziny," KURYER SZAFARSKI Piątek Dnia 3 Września 1824 roku  – Wspomnienie. Założenie Szafarni r. 1740 przez Wawrzyńca Szafarniaka  – Wiadomości Krajowe Dnia 1 m. r. b. właśnie JPan Pichon grał Żydka , gdy Pan Dziewanowski, zawoławszy pakciarza Żyda, prosił go o zdanie o żydowskim wiertuozie [!]. Mosiek zbliżył się do okna, wścibił nos garbatowzniosły do pokoju i słuchał, mówiąc, że gdyby Pan Pichon chciał grać na żydowskim weselu, zarobiłby sobie najmniej dziesięć talerów. Takież oświadczenie zachęciło Pana Pichon do sztuderowania [1] ile możności tego rodzaju muzyki i kto wie, czy z czasem nie odda się zupełnie tak korzystnej harmonii. Dnia 2 m. r. b. Kot dopiero co przywieziony wymknął się z pokoju. Dozorczyni wybiegła za nim, a widząc, że ucieka, ścigać go zaczęła. – Już go doganiała, gdy właśnie kot, dawszy susa przez płot, z drugiej strony bezpiecznie odpoczywał; lecz Dama, chcąc go koniecznie złapać, wlazła na płot celem przejścia na drugą stronę, tymczasem noga jej się psnie... equilibrum [2] straci... i... brzdęka jak placek na ziemię. Dnia 3 m. r. b. JPan Łukasz , z urzędu Parobek , wlazłszy na grużkę [!] zaczął trząść ulęgałki damom, pod cieniem drzewa na spadające grużeszki [!] chciwie oczekującym; a trząsnąwszy kilka razy, gdy żadna spaść nie chciała, sam, notabene przypadkiem, zamiast ulęgałki zleciał na ziemię. Dnia 2 m. r. b. JPanna Brygida, kucharka, różne z chlebem w dzieży robiąc obroty, przez zbytnią zgrabność i zręczność wszystki chleb na ziemię wywaliła. Dnia 1 m. r. b. Murzyn  wyszedłszy ku wieczorowi z Panem na pole zabił kuropatwę, notabene bez fuzji i bez prochu. Krowa ma się bez porównania lepiej, już przyjmuje wizyty, a niedługo to może i sama oddawać będzie. Wiadomości Zagraniczne Dnia 1 m. r. b. Kania zażarła kuropatwę w Borze bochenieckim. Dnia 5 m. r. b. W Bocheńcu odbędzie się wesele JPana Jana Lewandowskiego, stolnika, z panną Katarzyną Ciżewską, córką Gubernatora Ziemi Bochenieckiej. – Pani Gubernatorowa wielkie czyni przygotowania, a Pan młody już zaprasza gości na gody weselne. Między innymi Pan Pichon dostał inwitacją, z czego się niewymownie cieszy, wraz z Redaktorem „Kuryera”, który w przyszłym numerze niezawodnie ważniejsze sceny i wypadki owego wesela doniesie. Dnia 2 m. r. b. w Białkowie wszczęła się między psem a kotem o kawałek na drodze leżącego mięsa zacięta bitwa. Obydwaj męże z nieustraszonym walczyli umysłem; zapach mięsa wzbudzał męstwo, a apetyt zazdrość wzajemną; długo mężnie się ścierali; długo los nierozstrzygnięty strachem przejmował widzów; aż nareszcie kot, wydrapawszy ostrymi pazury oczy już zmordowanemu walką i osłabionemu licznymi ranami Szpicowi, po dwakroć jeszcze odepchnięty, dusi go... a gdy wszyscy, zdziwieni, ubolewają nad losem biednego psiny, zwycięzca kawał mięsa w triumfie podnosi; niedługo jednak, ciężkimi okryty bliznami, mdleje, pada... przewraca się... i... zdycha. Dnia 31 w Rętwinach wilki zjadły dwanaście owiec. Kto by mógł ująć cherzta [!], niech go dostawi Gubernatorowi Ziemi Rętwińskiej, a otrzyma w nagrodzie połowę jednej z owiec dopiero wspomnianych. Wolno posłać. Cenzor L. D. [1]  Sztuderować (z niem.) – tu: ćwiczyć. [2]  Equilibrum (łac. aequilibrum) – równowaga. "," List Fryderyka Chopina do rodziny w Warszawie, „Kuryer Szafarski"", „Dnia 1 m. r. b. Właśnie JPan Pichon grał żydka, gdy Pan Dziewanowski [...]”, [niesygnowany], Szafarnia, piątek, 3\/09\/1824, s. 2. "
425,['Fryderyk Chopin'],['Jan Białobłocki'],Warszawa,Sokołowo,1825-07-08,,"[Warszawa], piątek, d. 8 lipca 1825 r.",Do Jana Białobłockiego w Sokołowie," Kochany Jasiu! Dobrze, że się zdarzyła tak pomyślna okazja pisania do Ciebie. Primo, co Ci donoszę, jest, żeśmy wszyscy dość zdrowi; sekundo, że examen blisko, że już pod nosem (za pasem, dawniej Polacy mówili, że zaś ja pasa nie noszę, tylko nos duży, przeto masz jasną przyczynę, dla które[j] Ci piszę, że examen pod nosem). Nie spodziewaj się, żebym Ci wiele napisał, albowiem jestem bardzo zatrudniony, a Pan oddawca bileciku od Panny Konstancji dziś na wieczór dał się nam widzieć, a jutro rano odjeżdża. – Kressner z Panią Bianchi dają w poniedziałek koncert, ale nie na teatrze, lecz w sali u Elerta, w Hotelu Niemieckim. Jest to koncert à la Krogólski, za biletami prywatnymi; dał mi Kressner 12, alem dopiero 3 sprzedał, bo są po 6 zł. Przykro mi, że Ciebie nie ma, bo tak czasem to bardzo dobrze było z Wasanem Dobrodz. pogawędzić, pożartować, pośpiewać, popłakać, pośmiać się, pobić itd. Napiszę Ci w przyszłym liście trochę obszerniejszym, przez pocztę, kiedy się zobaczymy, bo u nas słychać, że egzamin jest 26-go tego miesiąca. Piszę już po ciemku. Jutro rano wstać muszę, dzisiaj długo siedzieć i siedzieć, siedzieć, jeszcze siedzieć, a jeszcze może całą noc siedzieć. Amice! vale! [1] a nie mam Ci nic powiedzieć, jak tylko to, żem jeszcze od Ciebie z Sochaczewa listu nie odebrał. Jeżeliś nie napisał, to Cię tęga bura w przyszłym czeka liście. Jeszcze Ci tu, na tej stronie, coś napisać muszę, a to to, żebyś pisał, czyś zdrowszy na nogę; a zarazem, czyś szczęśliwie zajechał. Ten list jest jak pole, w którym groch z kapustą pomieszany. Nie ma loiczności, że se kil mank de lożyk, me ke fer, ą se chat, kar ą na pa de tan, pur ekrir onetman. Si se kom sa , daruj mi, na pocztę Ci więcej i lepiej napiszę, teraz zaś ściskam Cię serdecznie. FF. Chopin. Żywny, Pani Dekert zdrowi, nie wiedzą, że do Ciebie piszę, boby się kłaniali. Moje uszanowanie Twemu Papie.  [1] Amice! vale! (łac.) – bądź zdrów, przyjacielu! ",
426,['Fryderyk Chopin'],['Jan Białobłocki'],Warszawa,Sokołowo,1825-07-27,,"[Warszawa, środa, 27 lipca 1825]",Do Jana Białobłockiego w Sokołowie," Mą szer! La letr, kewu ma we zekryt , ucieszyła mnie, chociaż smutnych, kom że wóa , dowiedziałem się nuwelów. Wotr żamb wu fe mal , to jest, co mnie affliżowało, nie ke wu zet ase ge , jak widać w letrze, sa ma done dla sos  i w lepszym zostaję humorze. – Demę nu finisą nasz egzamin; że ne prandre pa de pry, kar le lawman le pren . – Jak będę u Ciebie, to Ci wytłumaczę ową zagadkę; ... es posibl, ką don ę pry a ę lawman ?... Długo by mi się trzeba eksplikować, nimbym Ci mógł w liście to odgadnąć, przeciwnie, jedno słówko ustne da Ci poznać finesę tego wyrażenia. W poniedziałek, jak już Panna Ludwika udecydowała, wyjeżdżamy, zatem tam już we środę w Szafami będziemy, si wu wule me wuar, wene le premie, kar otrman dobra moja Opiekunka nie pozwoli mi wprzódy do Ciebie jechać. Jutro o tym czasie, kel boner! kie plezy! jak się położę, nie wstanę tak prędko w piątek. Mam nowe kiulotki z kortu rojalnego... dobrze zrobione (choć to ostatnie nieprawda), nową chustkę na szyję, czyli inszym terminem, bobyś może tego nie rozumiał, krawatę, za złotych, że ne me suwię pliu kąbię, że le peie awek larżan e la mę de ma szer ser Luis. Ekute, ekute mamsel Dorote Adolf Szydłowski w roli służącego. Ekute , tak Ci zaczynam domówienie, czyli koniec listu; zobaczymy się niedługo; wiesz, że ja wiele bazgrać nie lubię, chyba na 4 ręce, przeto daruj, że już konkluduję. – Wszyscyśmy zdrowi; odebrałem już 3 listy od Ciebie; jutro egzamin; Panna Leszczyńska Ci się kłania; Pan Domowicz był w Warszawie; Żywny zawsze w starej peruce; Pani Dekert Cię ściska; Barciński całuje; książkę Ci przywiozę dla Okunia; wszyscy, cały nasz dom kłania się Tobie; jako też i Twemu Papie to samo oświadcz. Daj buzi; kocham Cię. Ach, Sokołowo mi zapachniało! FF. Chopin. ",
429,['Fryderyk Chopin'],['Justyna Chopin'],Szafarnia,Warszawa,1825-08-26,,"[Szafarnia], dn. 26 Sierpnia 1825",Do rodziny w Warszawie," Najukochańsi Rodzice! Zdrów jestem, pigułki zażywam, ale już ich niewiele mam, myślę o domu i przykro mi, że będę musiał całe te wakacje obejść się bez widzenia najdroższych mi osób, często jednak zastanawiając się, iż później nie na miesiąc, lecz dłuższy z domu wyjechać mi przyjdzie, uważam ten czas za preludium do przyszłego. Jest to preludium umysłowe, albowiem muzyczne na samym odjeździe odśpiewać muszę. Podobno i tu, w Szafarni, kuranta zaśpiewam, gdy ją opuszczać będę, może już jej tak prędko więcej nie zobaczę, bo nie mam tej nadziei [...] co przeszłego roku. Ale porzuciwszy owe sentymenta, którymi jestem w stanie całą zapisać stronę, wróćmy do onegdaj, wczoraj i dzisiaj. Najzabawniejsze onegdaj, może nawet ze wszystkich dni pobytu mego w Szafarni, dwa ważne obejmuje zdarzenia. Primo: że panna Ludwika wróciła zdrowo z Obrowa w assystencji samej pani Bożewskiej z panną Teklą Bożewską, po wtóre, iż tego samego dnia okrężne dwóch wsi się odbyło. Siedzieliśmy przy kolacji, ostatnią dojadali potrawę, gdy z daleka dały się usłyszeć chóry fałszywych dyskantów, już to z bab przez nosy [...] gęgających, już też z dziewczyn o pół tonu wyżej większą połową gęby niemiłosiernie piszczących złożone, z akompaniamentem jednych skrzypków, i to o trzech stronach, które za każdą prześpiewaną strofą altowym, z tyłu, odzywały się głosem. Porzuciwszy kompanię wstaliśmy z Domusiem od stołu; wybiegliśmy na podwórze, gdzie cały tłum wolnym postępując krokiem, coraz bardziej do domu się zbliżał. JPanna Agnieszka Guzowska i JPanna Agnieszka Turowska-Bąkiewna (sic) pompatycznie z wieńcami na głowach przewodniczyły żniwiarkom, prowadzone od dwóch mężatek, JPani Jaśkowej i Maćkowej, z pęczkami w rękach. Stanąwszy w takiej kolumnie przed samym dworem odśpiewali wszystkie strofy, w których to każdemu łatkę przypinają, a między innymi dwie następujące strofy na mnie: Przede dworem [...] zielony kierz, Nasz warszawiak chudy kieby pies.Na stodole stoją jętki, Nasz warszawiak bardzo prędki. Z początku nie wiedziałem, czy to na mnie, później jednak, gdy mi Jaśkowa całą dyktowała piosneczkę, mówiła, gdy przyszło do tych dwóch strof, że „teraz na pana”. 
 
 Domyśliłem się, że owa druga strofa jest konceptem dziewki, którą na kilka godzin przedtem na polu z powrósłem goniłem [...] Odśpiewawszy więc ową kantatę, idą z wieńcami dwie panny wyżej wymienione do dworu do pana, tymczasem dwóch parobków z kubłami wody nieczystej, przy drzwiach w sieni na nie czatujących, tak ślicznie obiedwie panny Agnieszki [...] przywitali, iż każdej z nosa kapało, a w sieni struga się zrobiła; złożono wieńce i pęczki, a Fryc jak utnie dobrzyńskiego na skrzypkach, tak wszyscy na dziedzińcu w taniec. Piękna noc była, księżyc i gwiazdy świeciały, jednakże musiano wynieść dwie świece, już to dla traktującego wódką ekonoma, już też dla Fryca, który choć o 3-ch stronach, tak rzępolił, jakby drugi o 4-ch nie potrafił. Zaczęły się skoki, walec i obertas, aby jednak zachęcić stojących cicho i tylko na miejscu podrygujących parobków, poszedłem w pierwszą parę walca z panną Teklą, na koniec z panią Dziewanowską. Później tak się wszyscy rozochocili, że do upadłego na dziedzińcu wywijali; słusznie mówię, że do upadłego, bo kilka par upadło, gdy pierwsza bosą nogą o kamyk zawadziła. Już była prawie 11-nasta, gdy Frycowa basetlę przynosi, gorszą od skrzypcy, o jednej tylko stronie. Dorwawszy się zakurzonego smyka jak zacznę bassować, takiem tęgo dudlił, że się wszyscy zlecieli patrzeć na dwóch Fryców, jednego śpiący na skrzypkach, drugiego na jednostronnej, monokordycznej, zakurzonej [...] rzępolącego basetli, gdy wtem panna Ludwika „ raus ” zawołała; trzeba było więc wrócić, dobranoc powiedzieć i pójść spać. Cała więc kompania się rozeszła i do karczmy z podwórza na zabawę; gdzie czyli długo się bawiono, czyli źle, czy dobrze, nie wiem, bom się o to jeszcze nie pytał. Bardzom był wesół tego wieczora, a kontent niezmiernie z dwóch wydarzonych okoliczności. Strony 4-tej nie było; cóż więc robić? skąd jej wziąść?... Idę ja na podwórze, a tu pan Leon i Wojtek, z niskimi, o wystaranie się strony proszą; dostałem więc 9 nitek od pani Dziew.; dałem im, ukręcili sobie stronę, lecz na nieszczęście los chciał, aby o trzech stronach tańcowali, bo co tylko nową ukręcili, juści kwinta pęka, której miejsce świeżo ukręcona zastąpić musiała. Po wtóre, panna Tekla Borzewska dwa razy ze mną tańcowała; wielem z nią rozmawiał podług zwyczaju, nazwano mnie więc jej kochankiem i narzeczonym, dopiero któryś tam drugi chłop wyprowadził z błędu i już później znano nawet moje imię, a krawczyk, gdym z panią Dziewanowską w pierwszą chciał tańczyć parę, odezwał się: teraz pan Szopę z Imością. Obiecałem przysłać, w dzisiejszym liście, JPannę Mariannę Kuropatwiankę, siostrę sławnej Werony Kuropatwianki, która wielką bitwę wczoraj z panią Kaszubiną grabiami, po łbie i po pucułowatej buzi, stoczyła; szczęściem niewiele ta batalia szkody narobiła, albowiem tylko Mme Cachubina cierpiała trochę na głowę, a Mile Pedrix ę mal de ne [ 1] [...] który zniósł mimowolnie ę ku drato [2] . Posyłam więc ów estamp [3] trafiony jak rzadko. Mechanika dzisiaj się popsuła, ale podobieństwo zostało. Nie przypisuję ja to sobie tego podobieństwa, jako malarz zaślepiony w wielkości dzieła swego, i owszem, zdawało mi się z początku, żem jej nie trafił, gdy wtem Jaś przechodząc przez pokój, spojrzawszy na obraz, którym malował, „a dyć to dycht a dycht Kuropatwionka”, wykrzyknął. Na zdanie takiego konessera, na potwierdzenie pani Franeckiej, jako też i dziewek kuchennych, musiałem uwierzyć, że zupełnie podobna. Jutro rano jedziemy do Turzna i nie mamy wrócić aż dopiero w środę, wątpię więc, abym na środową pocztę list napisał, za tydzień dopiero listu niech się Ludwika spodziewa. Walca żadnego nie posyłam, ale za to list żydowski pana Hyrza z Gołubia do pana Józefata pisany, który znając moją głęboką żydowską erudycją, ten manuskrypt w podarunku przysłał. Jest on lepiej napisany niż ten, com panu Woycickiemu przeszłą razą posłał, ale też jest i niezrozumialszy. Dla ułatwienia zrozumienia podscriptum manuskryptu donoszę, iż Nakazye ma znaczyć okazja. Długom się męczył, co by to za nakazye była, aż nareszcie zajrzawszy do mego dykcjonarza, wyprowadziwszy etymologią doszedłem, że to ma być okazja. Proszę o zachowanie i nienaruszenie tak drogiego skarbu.  – Białobłockiegom nie widział ani też Wybran. Zostałem od wczoraj tutejszym Krystyanim i już most stawiać zacząłem. Jeżdżę prawie co dzień na wozie. Książki śpią, bo piękna pogoda. Moschel w robocie. Ośm kąpieli wziąłem, ostatnio już prawie z samego wywaru. Wszystkie dzieci ściskam serdecznie. Mamie i Papie nóżki i rączki serdecznie całuję najprzywiązańszy syn F. Chopin. Panu Woycickiemu posyłam kilka słów duńskich, np. Kobler [...] obraz, axbil dinger opisanie, Kiobenhavn Kopenhaga. Panu Żywn., panu Ba... Lub... Ju... Colb., Matusz., Now., C... itd., itd. moje całusy, pani Dibert [Dekert?], pannie Leszczyńskiej itd. wszystkim.
 [1] Mlle... de ne (właśc.: Mile Pedrix un mal de nez ) (fr.)  – Pannę Kuropatwę boli nos. [2] Ę ku drato (właśc.: un coup de râteau ) (fr.)  –  uderzenie grabiami. 
 
 [3] Estamp (właśc.: estampe ) (fr.)  –  sztych, rycina. 
 
 
 ",
428,['Fryderyk Chopin'],['Jan Matuszyński'],Szafarnia,Warszawa,1825-09-01,1825-09-16,"[Szafarnia, początek sierpnia 1825]",Do Jana Matuszyńskiego w Warszawie," Kochany, Drogi Jasiu! Ach! Pani Sévigné nie byłaby w stanie opisać Ci moją radość z odebranego od Ciebie tak niespodzianie listu, prędzej bowiem śmierci niż takowej siurpryzy spodziewać się mogłem; nigdy mi na myśl nawet do głowy nie przyszło, ażeby ten zabity szpargalista, ów filolog, co tylko w Szyllerze siedzi, pióro wziął do ręki w zamiarze pisania listu do rozpuszczonego nieledwie jak bicz dziadowski cymbalisty; do tego, co dotychczas jeszcze jednej po łacinie nie przeczytał kartki; do owego prosiaka, który, tyjąc na wywarze, choć o dziesiątą część twego sadła zgrubieć zamyśla. Prawdziwie jest to łaska wielka, a raczej wielka łaska mego Jaśka; a jeżeli kto, to ja, jeżeli kiedy, to teraz umiem ją cenić nazbyt wysoko; i nie przeniósłbym na sobie, gdybym, sadło JWPana obrażając, nie pofatygował się pióra wziąć do ręki. Wszystko, com dotąd pisał, było exordium [1] , teraz przystępuję właściwie do rzeczy i teraz, jeżeliś Ty mi Twymi Puławami i zającem strachu chciał narobić, moim Toruniem i zającem, ale pewno większym od Twego, i czterema kuropatwami, którem onegdaj z pola przyniósł, upokorzyć owego niedoświadczonego strzelca zamyślam. Cóżeś widział w Puławach? Cóż? Widziałeś część tylko małą tego, na co moje oczy w całości spoglądały. Wszakżeś widział w Sybilli cegiełkę wyjętą z domu Kopernika, z miejsca jego urodzenia? a ja widziałem cały ten dom, całe to miejsce, lubo teraz nieco sprofanowane. Wystaw sobie, Kochany Jasiu, w owym kącie, w tym pokoju, gdzie ten sławny astronom życiem udarowany został, stoi łóżko jakiegoś Niemca, który pewno, objadłszy się kartofli, nieraz dość częste puszcza zefiry, a po owych cegłach, z których jedną z wielkimi ceremoniami do Puław posłano, niejedna łazi pluskiewka. Tak to, mój Bracie! Niemiec nic nie zważa, kto w tym domu mieszkał; dopuszcza się tego na całą ścianę, czego by Xiężna Czartoryska na jedną nie zrobiła cegiełkę. Ale porzuciwszy Kopernika, zacznę o pierniku toruńskim. Nie bez tego, żebyś ich dobrze, a może lepiej niż Kopernika, nie znał, z tym wszystkim doniosę Ci o nich ważną wiadomość, która się może zdać do jakiego szpargała; wiadomość ta jest następująca. Podług zwyczaju tutejszego piernikarzy, sklepy do pierników są to sienie obstawione skrzyniami na klucz dobrze zamykanymi, w których rozgatunkowane, w tuziny ułożone pierniki spoczywają. Zapewne tego w Adagiorum Hiliades nie znajdziesz, ja jednak, znając Twoją ciekawość w tak ważnych rzeczach, donoszę Ci, ażebyś, tłomacząc Horacego, w sensach wątpliwych, zawiłych umiał sobie poradzić. To jest wszystko, co Ci o Toruniu napisać jestem w stanie, może więcej opowiem, ale to tylko Ci napiszę, iż największą impresję, czyli alias [2] wrażenie, pierniki na mnie uczyniły. Widziałem ja, prawda, i całą fortyfikację ze wszystkich stron miasta, ze wszelkimi szczegółami, widziałem sławną machinę do przenoszenia piasku z jednego miejsca na drugie, machinę składu jak najprostszego, nader interesującą, którą tam Niemcy zowią Sandmaschine , prócz tego kościoły gotyckiej budowy, od Krzyżaków fundowane, z których jeden 1231 roku zbudowany. Widziałem wieżę pochyłą, ratusz sławny, tak zewnątrz, jako i wewnątrz, którego największą osobliwością jest to, iż ma tyle okien, ile dni w roku, tyle sal, ile miesięcy, tyle pokoi, ile tygodni, i że cała budowa onego jest jak najwspanialszą, w guście gotyckim. To wszystko jednak nie przechodzi pierników, oj, pierników, z których jeden posłałem do Warszawy. Lecz cóż ja widzę? Dopierom zasiadł, a już ostatnia karta przede mną! Zdaje mi się, żem dopiero wziął się do pisania, żem dopiero co z Tobą zaczął rozmawiać, a tu już kończyć przychodzi! Drogi, Kochany Jasiu, nie jestem już w stanie, jak tylko Cię serdecznie uściskać. Już 10-ta, wszyscy spać idą i na mnie kolej nadchodzi. W Warszawie 22-go (gdyż prędzej nie będę) ustnie Ci dokończę i serdecznie Cię uścisnę, Drogi Jasiu. Teraz o dwadzieścia mil przyciskani Cię do ust moich i serdecznie żegnam, do widzenia. Twój najszczerszy, najprzywiązańszy przyjaciel F. Chopin. Jakże pragnę Cię widzieć, ofiarowałbym się już 2 tygodnie nie grać, aby Cię teraz zobaczyć realnie, bo idealnie co dzień Cię widzę. Nie pokazuj tego listu. Bo mię wstyd. Sam nie wiem, czy sens jest, bom nie odczytał [1] Exordium (łac.) – wstęp. [2] Alias (łac.) – inaczej, albo. ",
424,['Fryderyk Chopin'],['Jan Białobłocki'],Sokołowo,Sokołowo,1825-09-20,,"[Sokołowo, pod koniec lata 1824 lub 1825]",Do Jana Białobłockiego w Sokołowie," Drogi, Kochany Janku! Jutro bardzo rano wyjeżdżamy. Jeszcze wczoraj obiecałem być u Ciebie, ale dziś dopiero mogłem być w Sokołowie. Przykro mi bardzo, że Cię już więcej tych wakacji widzieć nie będę; choć więc na tym papierku muszę się pożegnać z Tobą i oddać Ci list do Panny Konstancji, który tej poczty w moim liście Ludwika przysłała. Życzę Ci jak najlepszego zdrowia. Życzę Ci, abyś na nogę zupełnie wyzdrowiał. Papę Twego też ucałuj ode mnie i podziękuj za wywar, za ten wywar, któremu bardzo wielem winien. Oświadcz, iż nigdy tego nie zapomnę. Tak więc, Kochany Jasiu, musimy się rozstać bez prawdziwego pożegnania. Całuję Cię serdecznie. Pamiętaj o mnie, jak ja pamiętam o Tobie. FF. Chopin. Pannie Florentynie ukłony. Chciałbym, jechać do Radomina za Wami, ale nie można. Chciałbym czekać — nie można. Bo Panna Ludwika, oj ta panna Ludwika! czeka na mnie, rychło powrócę, bo chce zaraz pakować rzeczy. Daj buzi! Nie uwierzysz, jak mi przykro, jak mi przykro!... Aż mi się nie chce wyjeżdżać. Po cóżem się tłukł aż dotąd bryczką, kiedym nikogo nie zastał, ale przynajmniej będziesz wiedział, żem tu był. Żem tu był, aby Ciebie i Twego Papę serdecznie pożegnać. Nie wiem sam, com popisał, jestem w takim położeniu, w jakim jeszcze nigdy nie był[em]. ",
430,['Fryderyk Chopin'],['Jan Białobłocki'],Warszawa,Sokołowo,1825-09-29,,"[Warszawa], czwartek, [8] września [1825]",Do Jana Białobłockiego w Sokołowie," Drogi i luby Jasiu! Extro , extra , extrissime ucieszył mię Twój list; zaraz bowiem po jego przeczytaniu przypomniałem sobie Sokołowo, ową niedzielę, pantaliony, jabłuszka i tym podobne przyjemnie zeszłe chwilki. Ale extro , extra , extrissime mi przykro, gdy sobie pomyślę, jak Cię zdziwiło tak długie moje milczenie, żeś listu z powracającym do Szafarni koczem nie odebrał. – Nie dziw się, przypomnij sobie, kiedy ja to listy pisać zaczynam! a oprócz tego, ile półek, szafek, szuflad, ile set egzemplarzy nut w nieporządku na fortepianie, jak groch z kapustą (nawet ze zniewagą Humlów, Riesów, Kalkbrennerów, którym los zapewne miejsce w tak wielkiej rzeczypospolitej przy Pleielu, Hemerleynie, Hoffmaystrze naznaczył) leżących, na mnie czeka! – A cóż: dopiero mówi Maciejewski, Jasiński, Matuszewski, Koncewicz, Dziekoński, owa przyszła Maturitas [1] ! Spodziewam się, żem Ci już sprawę zdał z przepędzonego czasu dwutygodniowego, czyniąc Ci niektóre tylko przypomnienia; spodziewam się, iż mię żadna bura w liście z Sokołowa czekać nie będzie! Zrzuciwszy więc największy ciężar z siebie, i to ciężar podwójny, nie tylko bowiem ekskuza [2] skończona, ale nadto i wstęp, czyli zaczęcie listu, co mię zawsze wprawia w ambaras (daruj, żem wścibił makaronu trochę), przystępuję do realnej, litteralnej, alias listowej korespondencji, donosząc Ci, I-mo, żeśmy wszyscy zdrowi. – Po wtóre, iż mamy nowego skubenta, brata Tekli Czachowskiej syna, a naszego siostrzeńca – Juliusza Czachowskiego, który, nieustannie na siostry Ciocia Zuzia, Ciocia Ludwisia, Ciocia Izabelka, Ciocia Emilka, a na mnie Wujo Frycio wołając, śmiechem cały dom napełnia. Tercjo, że ekspozycje w Warszawie się zaczynają, tak w Ratuszu, jako i w salach Uniwersytetu. – Nie piszę Ci, co gdzie jest, bo jeszcze nie ma co widzieć i jeszcze nie widziałem; skoro jednak moje ślepie ujrzą jakie żoli tablo, żoli portre, żoli maszyn, bą piano, bą dra , w ogóle kekszos dexelan rączka Ci moja nakreśli, a posłaniec z Dobrzynia przyniesie. – Co się tycze wiadomości muzycznych to tylko słychać, że ma do Warszawy przybyć niejaki JPan Gordon, syn tej kupcowej, co to ma szklep [!] w Warszawie wód mineralnych, uczeń konserwatorium praskiego, którego grania takim ciekawy jak Ewa jabłka; i o tym Ci później doniosę; oto już koniec nowin, a razem z nim musi być koniec listu, gdyż inaczej byłby koniec czwartkowej korespondencji, bo już 4-ta. Zatem polecam się łaskom JWPana Dobr. i Łaskawcy mego i zostaję tym, czym byłem, a nawet jeszcze lepszym, niż byłem, bo dłużej FF. Chopin. Twemu Papie od nas uszanowanie i oświadcz, iż Pani Wiłucka już dawno sama miała odpisać! – Pannie Konstancji od sióstr całusy i Pannie Florentynie, a ode mnie w rączkę. Szafami moje uszanowanie, jako też Płonnemu, Gulbinom, Ugoszcz itd. Mama i Papa, i dzieci Ci się kłaniają bardzo, a pisz. Pani Dekert i Bardziński, Żywny ładnie ci się kłaniają. Koperty nawet nie robię, tylko tę, co na placu, świeżo od listu Opitza zdjętą, sobie przywłaszczam, tak się śpieszę! Chciałem wziąć ową kopertę; ale na nieszczęście za krótka; list obrzynałem i nic nie pomogło. [1] Maturitas (łac.) – egzamin dojrzałości. [2] Ekskuza (z fr.) – usprawiedliwienie. ",
431,['Fryderyk Chopin'],['Jan Białobłocki'],Warszawa,Biskupiec,1825-10-30,,"Warszawa, dnia 30 paźdz. 1825 r.",Do Jana Białobłockiego w Biskupcu," Kochany Jasiu! Kochany Jalku!... jeszcze raz, Kochany Jaśku! Zapewno Ci dziwno, żem do Ciebie tak dawno nie pisał; nie dziw się; najprzód przeczytaj list przeszły, a potem to, co następuje: Zaonegdaj, siedząc przy stoliku z piórem w ręku, już napisałem „Kochany Jasiu” i pierwszy period listu, który, ponieważ brzmiał muzycznie, Żywnemu, siedzącemu nad zasyp[i]ającym przy fortepianie Górskim, z największą czytam pompą. Żywny, klasnąwszy, utarłszy nos, zwinąwszy chustkę w trąbkę, wetkawszy w kieszeń od swego grubo fatofanego sielonego surtute , zaczyna, poprawiając peruki, pytać się: „A do kogo ten list pisze?” Odpowiadam: Do Białobłockiego. – „Hun, Hun, do Pana Białobłockiego?” – Tak jest, do Białobłockiego. – „No, a gdzie adresuje?” – Gdzież? do Sokołowa, tam gdzie zawsze. – „A jak się ma pan Białobłocki, czy nie wi?” – Dosyć dobrze, już lepiej na nogę. – „Co! lepiej, hun, hun, a to dobrze; a czy on pisał do Pan Fridrich?” – Pisał, ale już dawno, odpowiedziałem. „A jak dawno?” – Dlaczego Pan się tak wypytuje? – „Hę, hę, hę, hę, hę, hę” (śmieje się Żywny). Zdziwiony, pytam się: Czy Pan co wie o nim? – „Hęhęhęhęhę” (jeszcze bardziej się śmieje kiwając główką). Czy on do Pana pisał, pytam się. „A pisał”, odpowiada Żywny i zasmuca nas niepomyślną nowiną, żeś na nogę nie lepiej i żeś do Starych Prus wyjechał na kurację. A gdzie, a dokąd? „Do Bischoffswerther”; pierwszy raz to miasto w ustach ludzkich słyszałem, a lubo w innym razie byłbym z owego Biszofswertera parsknął, teraz mi się przykro zrobiło, tym bardziej, żeś mi o tym nic nie doniósł, zwłaszcza że to na Ciebie kolej była pisać do mnie. Skończyłem więc moją korespondencję naówczas, a nie wiedząc, co pisać, jak pisać, gdzie pisać, takem się spóźnił z listem, że wcale na pocztę nie poszedł. Uważasz więc, jak to od słówka do słówka przyszło do tak ważnej dla mnie wiadomości. Spodziewam się, że mi wybaczysz, żem Ci na przeszłą nie napisał pocztę. Chciałbym Ci coś nowego donieść wiedząc, że by Cię to zabawić mogło, ale prócz następujących nowin nic nie wiem. Cyrulik Serwilski [!] ( Le barbier de Seville ) był grany w sobotę na teatrze, zostającym teraz pod dyrekcją Dmuszewskiego, Kudlicza i Zdanowicza, podobał mi się bardzo. Zdanowicz, Szczurowski, Polkowski dobrze grali; jako też Aszpergerowa i jeszcze dwie osoby: jedna ciągle zasmarkana, kichająca; druga zapłakana, chuda, w pantoflach, w szlafroku, ciągle w takt ziewająca. Prócz tego przyjechał z Paryża do Warszawy niejaki Pan Rembieliński, siostrzeniec Prezesa, który siedział 6 lat w Paryżu i gra na fortepianie tak, jakem jeszcze nikogo nie słyszał. Możesz sobie wystawić, co to za uciecha dla nas, cośmy tu nic doskonałego nie słyszeli. Nie jest on jako artysta, ale jako amator. Nie będę się rozszerzał nad opisywaniem jego szybkiej, gładkiej, okrągłej gry, ale Ci to tylko powiem, że lewa ręka tak mocna jak prawa, co jest nadzwyczajną rzeczą w jednej osobie. Albowiem nie stałoby mi całego arkusza, gdybym chciał opisać prześliczny jego talent. Pani Dekert trochę słaba; lecz my wszyscy zdrowi. Adieu , moje życie, muszę kończyć, bo okupacja dla Maćka czeka na armie. Pisz do mnie, moje życie, albowiem życzyłbym sobie, żeby nasze listy, jak synkopy, latyły [!]. Daj mi buzi. Ściskam Cię serdecznie FFChopin serd. przyjaciel. Buniamin mnie się pytał o Ciebie i dziwił się, żeś mu nic nie pisał. Twemu Papie od nas wszystkich uszanowanie. Cały nasz dom Cię ściska, a dzieci Ci polepszenia zdrwowi [!] życzą. Mama i Papa czekają listu, w którym się coś o Twoim zdrowiu dowiedzieć myślą, i ściskają Cię serdecznie. [ Dopisek na marginesie stronicy, gdzie mowa o Żywnym ] Nb. Gdyśmy się Żywnego pytali, dlaczego wprzódy o Tobie nic nie mówił, a on nam powiedział, że dlatego nic nie mówił, żeś mu w liście nic nie pisał, że nam się ma kłaniać, wziął tęgą burę od Mamy. Pani Dekert i Cerzyńska kłaniają się. ",
432,"['Fryderyk Chopin', 'Wojciech Żywny']",['Jan Białobłocki'],Warszawa,Biskupiec,1825-11-16,1825-11-30,"Warszawa, Dn. [listopad 1825]",Do Jana Białobłockiego w Biskupcu," Kochany Jasiu! Kostusia w Warszawie, nie podobna więc, abym się wstrzymał i Tobie choć kilka wierszy nie nabazgrał. Pomimo bardzo małej liczby nowin, których przez ten czas dla Ciebie nazbierał[em], przymuszony jednakże jestem one Ci wyrecytować, zaczynając jednakże wprzódy od tego, co następuje: Bardzom się zmartwił, gdym się dowiedział, żeś gorzej, alem już zupełnie kontent, albowiem zupełnie zdrowym niedługo Cię ujrzę. Nie zazdroszczę Ci bardzo Twojej ciepłej kuracji, jednakże gdybym wiedział, że prędzej zdrów będziesz, sam był, sam bym już się, tak jak Ty, prawie przez dwa miesiące nie golił. Zapewneś tamtego listu nie odebrał, mniejsza; ale go odbierzesz; nie mogłem Ci go do Twego Bischoffswerther pisać, bom nie wiedział, jak adresować. Ale Kostusia tak dobra, że sama ten list razem z tamtym, jeśli nie przesłany, prześle. W takim stanie rzeczy, jak już wiesz z przeszłego listu, w Warszawie Cyrulik zewsząd na teatrze chwalony, słychać, że Frejszyca , na którego się już tak dawno zbierają, dawać będą. Ja też zrobiłem nowego poloneza z Cyrulika , co się dosyć podoba; myślę go jutro dać do litografii. Ludwika zrobiła mazura doskonałego, jakiego Warszawa dawno nie tańczyła. Jest to jej non plus ultra [1] , ale też w istocie jeden z non plus ultrów swego rodzaju. Skoczny, ładny, słowem, do tańca, nie chwaląc, rzadkiej dobroci. Jak przyjedziesz, to Ci go zagram. Zostałem organistą Licejskim. Moja żona zatem, jako też i wszystkie dzieci, z dwóch przyczyn szanować mię muszą. Ha, Mości Panie Dobrodzieju, co to ze mnie za głowa! Pierwsza osoba w całym Liceum po Ks. Proboszczu! Gram co tydzień, w niedziele, u Wizytek na organach, a reszta śpiewa. Trudno, moje życie, abym Ci tą razą coś więcej pisał, muszę lecieć do Czetwertyńskich, a oprócz tego Kostusia odchodzi. Na pocztę więcej Ci napiszę, a teraz, żeśmy zdrowi i Ciebie ściskamy, a szczególniej ja, Twój najsz. prz. FF. Chopin. Pani Dekert, Żywny, Bardz., Leszczyń., wszyscy Cię całują. [ Dopisek Żywnego – Tłumaczenie ] Wielce Szanowny Panie. W myśl przyrzeczenia oczekuję Pana w tydzień po Nowym Roku. Pozostaje z poważaniem – Jego przyjaciel i sługa Wojciech Żywny. [1]  Non plus ultra  (łac.) – tu: szczyt doskonałości. ",
433,['Fryderyk Chopin'],['Jan Białobłocki'],Żelazowa Wola,Sokołowo,1825-12-24,,"[Żelazowa Wola, 24 grudnia 1825]",Do Jana Białobłockiego w Sokołowie," Kochany Jasiu! Nigdy byś nie zgadł, skąd ten list wychodzi!... Pomyślisz, że z drugich drzwi pawilonu pałacu Kazimirowskiego?... Nie. No, to może, może z, z... Nie myśl skąd, bo nadaremnie, oto z Żelazowej Woli. Już jedna kwestia rozwiązana, ależ domyśl się, kiedy piszę, kiedy?... I tego byś nie zgadł, dlatego to muszę Ci powiedzieć, iż piszę wysiadłszy z bryczki, siadając do Wilii. Los chciał, a chociaż Mama bardzo nie chciała pozwolić, abym jechał, jednakże wszystko nic nie pomogło, i ja, i Ludwika jesteśmy w Żelazowej Woli. Nadchodzi Nowy Rok, trzeba by więc Ci powinszowanie, ale czegóż? wszystko masz, nic zatem Ci nie życzę prócz zdrowia, co teraz masz odzyskać. W tym roku, to jest 1826, spodziewam się, że się zobaczymy; mało Ci bardzo piszę, bo nie mam co, jestem zdrów, wszyscyśmy zdrowi, odebrałem Twój list, bardzo mię ucieszył, proszę o więcej. Wiesz już, kiedy piszę, nie dziw się więc, że tak krótko i tak sucho, albowiem jeszczem głodny, ażebym Ci coś tłustego napisał; non est plenus venter itaque non scribit libenter, nisi ad te, cujus litteras quotidie expecto [1] . Masz dowód, że po łacinie jeszczem, a więc nie piszą chętnie, chyba do Ciebie, od którego listów spodziewam się codziennie. nie zapomniał. Ale, ale, żeby nie owa kolacja u Jaworka, już bym był list skończył: byłem onegdaj proszony do niego wraz z Papą na laxa (nie na laxans ). Z pierwszych zaprosin Jaworka myślałem, że dostał biegunki i mnie na podobną zaprasza, alem się później przekonał, gdy mi owego lax wyniesiono i pokazano, jak dużo go jest i ile osób go zjeść może, że to jest łosoś, po niemiecku Lachs , który mu z Gdańska przysłali. Było tam wiele osób, a między innymi JPan Czapek, niejaki Czech, fortepianista, co przyjechał z Wiednia z Panią Rzewuską, o którego grze mało Ci pisać mogę, i niejaki Pan Żak, ale nie żak polski, ale czeski, z konserwatorium praskiego, który tak gra na klarnecie, jakem jeszcze nie słyszał, dosyć Ci będzie na tym, gdy Ci napiszę, że dwa tony razem jednym wydaje tchem. Daj mi więc buzi, Moje Życie. Nie życzę Ci, jak tylko wyzdrowienia. Spodziewam się, że Ci co dzień lepiej, czego Ci wszyscy, cały nasz dom życzy, a szczególniej Ja Twój najszczerszy przyjaciel. Wszyscy, cały dom nasz kłaniałby Ci się, gdyby był wiedział, że ja do Ciebie napiszę. Spodziewam się listu. Nb. we czwartek już będę w Warszawie. [1] Non est plenus... expecto . (łac.) – brzuch pusty, a więc nie piszę chętnie, chyba do Ciebie, od którego listów spodziewam się codziennie. ",
434,['Fryderyk Chopin'],['Jan Białobłocki'],Warszawa,Biskupiec,1826-02-12,,"Warszawa, 12 lutego 1826 r.",Do Jana Białobłockiego w Biskupcu," Kochany Jasiu! Przykro mi nadzwyczajnie, że tak dawno od Ciebie nie mam wiadomości. Jeszcze 1825 roku pisałem do Ciebie, a to już 1826-ty, a ja żadnego nie odbieram listu! Panna Konstancja, alias Kostusia, czasem tylko w listach do Ludwiki, które jednak częstsze bywają aniżeli nasze, o Twoim przebąkiwa zdrowiu, o zdrowiu, które wiesz, ile cały nasz dom interesuje. Każdy Briefträger [1] (notabene, nie Pani Wyszyńska) wzbudza radość, gdy wchodzi na ów dziedziniec niebieski, ale jakże drażni jego osoba, gdy butów jego na schodach nie słychać albo gdy na liście nie Dobrzyń, ale jaki tam Lublin albo i Radom czerwonymi stoi literami! Lecz wprawdzie nie jest to wina Briefträgera , ale raczej Briefschreibera [2] , który to zapewne tylko dla tej przyczyny listu nie pisze, aby biednego tłuściocha, który pomimowolnie tak wysoko łazić musi, kiedy trzeba, nie fatygował. Ale na to taką by uwagę uczynić można: wszakże to teraz dość chłodno, nikt na gorąco nie narzeka; słychać ludzi na zimno użalających się; a zatem nic nie szkodzi, choćbyś mu, Kochany Jasiu, ze dwa razy jeszcze przed Wielkanocą kazał się rozruchać. Po takiej uwadze spodziewam się, żem sobie już odpis na ten list zabezpieczył. Chciałbym ja to i na tamten, przed tym listem pisany, odpowiedź wyrobić, ale tu już do łaski się udaję; znając bowiem wspaniałomyślność Króla (niegdyś), o skutku próśb moich nie wątpię. – Nie piszę Ci o Staszycu, bo wiem, że [z] wszelkimi szczegółami o jego suto-ubogim pogrzebie z gazet i kurierów dostateczne masz wiadomości. To tylko Ci wspomnę, że akademicy nieśli go od Ś-go Krzyża aż do samych Bielan, gdzie chciał być pochowanym, że Skarbek miał mowę przy grobie, że trumnę jego obdarli z miłości i entuzjazmu i że na pamiątkę i ja mam kawałek kiru, którym były pokryte mary, na koniec, że 20 tysięcy ludzi aż do miejsca ciało odprowadzało. Kilka walnych przez drogę odbyło się pyskowych potyczek, już to z kupcami, którzy się dobijali nieść zwłoki Szanownego Męża, już to z innymi cywilnymi osobami, które również mężnie opierającym się Akademikom trumnę odebrać chciały. Nie mogę przepomnieć, żebym Ci nie doniósł też o śmierci Dybka; mówią, iż Niemcewicz słabieje. Wszyscy się rozchorowywują i ja też. Spodziewasz się może, żem to wszystko, com dotąd nabazgrał, ze stołka napisał; nieprawda, jest to spod kołdry, z głowy czepkiem ściśniętej, bo mię, nie wiem skąd, boli już 4-ty dzień temu. Pijawki mi stawiali na gardło, bo mi gruczoły popuchły, a nasz Roemer powiada, że to jest katarowa afekcja. Prawda, żem też od soboty do czwartku w ostatki co wieczór do 2 nie był w domu, ale to nie z tego, bom się za to zawsze nazajutrz wyspał. Znudziłbym Cię, gdybym Ci, choremu, i gorzej choremu, o takiej chorobie miał pisać coś więcej, zatem wolę czym innym zapisać tę resztę papieru. I tak, Twój Papa był w Warszawie, był u nas, był u Brunera i obstalował koralion do kościoła. Chciałem do Ciebie przez niego pisać, lecz wyjechał, a nasze listy w Warszawie się zostały. Adieu , Kochany Jasiu, a pisz przecie do Twego szczerego FFChopin. Mama i Papa, Dzieci wszystkie i Zuzia życzą Ci, żebyś był zdrów prędko. Ks. Beniamin był u mnie, kazał ci się kłaniać, już zacznie we środę dawać lekcje. Pan Żywny, Pani Dekert, Bardziński, Pan [na] Leszczyńs[ka] i wszyscy. Nb. Bardziński już nie jest u nas, już blisko egzaminu magistrowskiego, a nie miałby spokojności do pisania rozprawy, ale jest inny Akademus Lublinianin, godny dość zastępca poczciwego Antosia. Papa za powinszowanie [życzy] tysiąc razy dobrego zdrowia, żeby go prędzej wywołać. Marylski już dawno przyniósł list, ale że dopiero dziś idzie... [Ostatnie trzy wyrazy nieczytelne.] [1] Briefträger (niem.) – listonosz. [2] Briefschreiber (niem.) – piszący list. ",
435,['Fryderyk Chopin'],['Jan Białobłocki'],Warszawa,Sokołowo,1826-05-15,,"[Warszawa], Drugie St. Zielone... [15 maja 1826]",Do Jana Białobłockiego w Sokołowie," Drogi, Kochany Jasiu! Aż mi wstyd istotnie, że Ci tak późno na Twój list odpisuję; lecz rozmaite okoliczności mojej ustawicznie towarzyszące osobie (albowiem możesz sobie wystawić stan mój tegoroczny, boś go kiedyś także znosić musiał) nie dozwoliły mi dotychczas odpowiedzieć dawnym chęciom moim. Komissa w części uskutecznione; kupiłem Ci nut, które, ile sobie wnoszę z mego gustu, samemu w domu przyjemność Ci sprawią. Co się zaś tycze Glüksberga, Papa sam był u niego. Jednakże oświadczył Papie, iż nie abonuje, jak tylko na miesiąc, katalogu nie ma jeszcze, a razem nie może więcej dać nad parę dzieł. Byłoby to jeszcze może uszło, albowiem żąda na miesiąc talara, ale to najgorsza, iż nie wiedzieć, jaką parę dzieł wybrać, gdy jeszcze spisu onych nie ma. Chociażem te nuty kupił, jednakże jeszczem ich Wysockiemu nie oddał. Są tam same Eutherpy , to jest zbiór arii i innych kawałków Rossiniego, na sam fortepian dobrze bardzo przełożonych w Wiedniu u Diabellego (dzieło to odpowiada Philomelom dla śpiewu), i Polonez Kaczkowskiego, bardzo dobry, piękny, słowem, do słuchania i delektowania się (a zatem i rozruchania paluszków, zapewne już zardzewiałych, jeżeli tak powiedzieć mi wolno), nadto, podług życzeń, kilka moich bzdur. To wszystko niezawodnie w tym tygodniu u Wysockiego będzie. Nie uwierzysz, jak mnie to ucieszyło, żeś już przecie z owego Biskupca wyleciał. Mówię, ucieszyło... tak jest w jednym względzie, ale co w drugim, wielce mię zasmuciło. Jak widzę, Mości Panie Janie, wielceś się cnotą niemiecką napoił; a coś dawniej zapraszał mię do siebie, teraz mi radzisz, żebym nie wyjeżdżał! Cóż to nie może owo przeklęte skąpstwo! Bodajbyś był po nauczenie się onego nigdy do Biszofswerdter nie jechał; wszystkie moje zamiary, najpiękniejsze projekty i plany, wszystko teraz już zniszczone, a ten, co myślałem przecie, że na niego spuścić się będzie można, strasznie coś ekonomicznie-skąpawo myśleć zaczyna. Nie jestem, w istocie, w stanie tak Cię wyburczyć, jak przynależy, ale co się odwlecze, to nie uciecze, nie teraz, to potem znaleźć ja satysfakcję potrafię, notabene, nie na kule, albowiem byś wygrał, bo ja moje Rogozińskiemu dałem, który cośkolwiek w stanie jest malować. Po Rogozińskim przypomniał mi się Podbielski, którego nieszczęście opisać muszę. Będzie temu ze 3 miesiące, jak był gdzieś... [wyrazy nieczytelne] go wiatr zawiał, iż paraliżem został ruszony. Ani nogą, ani ręką władać nie może, chociaż jak najlepsze Zabiełło mu daje starania; jednakże spodziewać [się] należy, że z tego wyjdzie, bo już trochę lepiej, elektryzacja tyle mu pomogła. Rembielińskiego, tego, o którym to Ci niegdyś pisałem, dosyć często widuję, nie uwierzysz, jak ślicznie gra, był u mnie niedawno, co mnie nadzwyczaj ucieszyło. Co się tycze nowin warszawskich, kuriera masz. A co z prywatnych, to Ci tylko donieść mogę, iż Gutkowski pułkownik, u któregom sobie nóżkę stłukł, umarł; że Zubelewicz ma córeczkę; że Jarocki się ożenił na Podolu i przywiózł sobie żonę zaraz po ślubie; że w niedzielę, dziś tydzień, byłem u Zamoyskich, gdzie admirowali przez cały prawie wieczór eolipantalion Długosza. Długosz przedał eolipantalion jeden niejakiemu Mniewskiemu, co się teraz żeni, co to dawniej był u Pani Pruski [!] i w bajowym chodził surducie; że Kosiński umarł; że Woelke ma córeczkę; że Domowicz był niedawno w Warszawie, kazał Ci się kłaniać; że Zakrzewski w Warszawie; że mam szafkę do nut; na koniec, że buty mam dziurawe i dlatego w trzewikach chodzę. Myślałby kto, żem się na Bielany wybrał, tak jak nasz stróż, który właśnie o pozwolenie Mamy prosić przyszedł [...] iż Bielany... [wyrazy nieczytelne] licznymi tego roku będą. Ogród mój Botaniczny, ów stary alias za pałacem, bardzo pięknie oporządzić Komisja kazała. Już teraz nie ma ani marchwi, którą niegdyś smacznie przy zdroju konsumowało [się], ani kanapek, ani altanek, ani sałaty, kapusty, złych zapachów etc., ale klomby à la manière anglaise [1] . Jużem też wszystko napisał, co mi tylko przez ten kwadrans przyjść do głowy mogło, nie pozostaje mi zatem, jak tylko zapewnić Cię, że ja zawsze względem Ciebie ja i póki żyć będę, będę zawsze Ja. Mama, Papa Twemu Papie, również i ja nasze uszanowanie przesyłamy, Tobie zaś ukłony, bo Ty do szacunku prawa jeszcze nie masz. P. Konstancji od wszystkich dzieci wycałuj buzię, a ode mnie rączki. Pani Dekert, Żywny, Bardz. itd., itd. wszyscy Tobie ukłony. Może mnie nie przeczytasz, boś dawno mego nie czytał pisma, lecz daruj, bo się śpieszę na pocztę tak, iż odczytać czasu nie mam. FFChopin. [1] A la manière anglaise (fr.) – na sposób angielski. ",
436,['Fryderyk Chopin'],['Jan Białobłocki'],Warszawa,Sokołowo,1826-06-20,,"[Warszawa, pomiędzy 15 a 22 czerwca 1826]",Do Jana Białobłockiego w Sokołowie," Drogi Jasiu! Nie spodziewaj się w tym liście zwykłych imieninowych komplementów, owych uczuć, wynurzeń, wykrzykników, apostrof, patetycznych części i innych tym podobnych bzduranin, dubów, andronów i bredni; dobre to jest dla owych głów, którym w braku przywiązania na trywialnych nie zbywa wyrazach; ale kogo jedenastoletnia wiąże przyjaźń, kto 132 razy wspólnie liczył miesiące, 468 zaczynał tygodni, 3960 dni, 95040 godzin, 5702400 minut, 342144000 razem przeoddychał sekund, ten nie potrzebuje nawet o sobie wspominać, nie potrzebuje listów z komplementami pisać, bo nie napisze nigdy tego, co by chciał. Przystępując więc ad rem [1] , zaczynam prawić od rzeczy; a najprzód wyrzucać to, czego strawić nie mogę, to jest, że Jegomość dobrodziej nie pisał do mnie od kilku miesięcy. Czemu? Dlaczego? Cur? Warum? Pourquoi? ... Bardzo mię to irrytuje, a jeżeli poprawa nie nastąpi, to będzie źle z nami. Że ja tak często pisać nie mogę, to darmo; wiesz, że się sadzę, spinam po patent, ale coś nie dla psa kiełbasa; bardzo słychać u nas, że pierwszoletnim zasie. Operam et oleum perdidi [2] , jeżeli sobie przypominasz z Tyrocinium . Ale podobny [!] na nic się nie zda zrzędzić, lepiej papieru nie psuć i zamiast nieprzyjemnych, przyjemne pisać Ci nowiny. Ecce homo! [3] oto i człowiek przybył wczoraj na świat. Linde, Linde dostał sukcesora. Wszystkich nas to ucieszyło, spodziewam się, że i Ty podzielisz radość. W naszych koszarach coś często podobne słychać nowiny, jak to z przeszłego listu wiesz dobrze. Głośno słychać, że za dwa lub 3 tygodnie dadzą Freischütza ; ile mi się zdaje, Freischütz w Warszawie wiele narobi hałasu. Zapewne liczne będą reprezentacje, i słusznie. Albowiem wiele to już jest, kiedy nasza opera sławne Webera wystawić potrafi dzieło. Jednakże zważając cel, do którego Weber dążył w Freischützu, jego osnowę niemiecką, ową dziwną romantyczność, najzwyczaj [!] wyszukaną harmonię, Niemcom szczególniej do gustu trafiającą, wnieść można, iż publiczność warszawska, przyzwyczajona do lekkich Rossiniego śpiewów, z pierwszego wstępu, nie tyle z przekonania, ile idąc za głosem znawców, dlatego chwalić będzie, że wszędzie Weber chwalony... [nieczytelny wyraz]. Ecce femina, non homo [4] , córeczkę ma rektor. Bodaj to, wczoraj mówili, że syn, dzisiaj, że córka, ostatnie jednak prawdziwsze są wieści. Wczoraj mieliśmy wizytę szanownego męża, Pana Kozickiego, przystawiał pijawki jednemu z malców i dużo o kanałach przechędzących [!], przeżuwających, grdykowych, jabłku adamowym nagadał, bo przy grdyce czynił operacje. Był w pończoszkach kolorowych i, buty et caetera brudne tak jak zawsze, zwyczajna kamizelka, ale kapelusz nowy, a raczej odnowiony. Bądź łaskaw, donieś mi też, czyś nuty odebrał. Nie posłałem Ci wprawdzie moich bzdurstw, ale za to walce Aleksandra Rembielińskiego powinne Ci się podobać, a jeżeli który zrazu za trudny zdawał się Tobie, zacznij tylko ruszać a dobrze Twymi zardzewiałymi paluchy (albowiem pewnoś nic w Biszofswerder nie grał), a zobaczysz, że godne są Twojej osoby, to jest, tak ładne jak Ty. Nie myśl, żebym ostatnią kommę pisał duchem Pliniusza, przyzwyczajenie wiele tu działa i pies czasem wydaje się pięknym swemu panu... Hahaha... co za metamorfoza: pan psem, a pies panem!... to tylko na moment, albowiem nie ma psa wierniejszego nade mnie. Podbielski ma się lepiej, choć po przypadku swoim drugi raz niezgorszy miał straszek; gdym szedł raz przez ulicę, może temu z miesiąc, spostrzegłem na uli. Kozi [!], że się dorożka wywraca, przybiegam, znajduję na ziemi Podbielskiego, co pierwszy raz z domu dla nabrania świeżego powietrza wyjechał; szczęście, że z nim był ktoś w dorożce, i przecie do innej ledwo go wsadził. Żebyś wiedział, jakie odmiany w naszym Ogrodzie Botanicznym, to byś się wziął za głowę. Takie klomby porobili, drogi, plantacje, krzewy itd., że aż miło wejść, zwłaszcza że mamy klucz od niego. Jeżeli Ci się dzikim nieco moje pismo wyda, nie dziwuj się, bom słaby. Jeżeli nic nie znajdziesz o wakacjach, nie dziwuj się, bo Ci w przyszłym napiszę liście. Jeżeli nie posyłam Ci moich bredni klawicymbałowych, nie dziw się, bo to ja. Jeżeli oczekujesz przecie jakiego życzenia od domu, czytaj to, co potem następuje. Równie Mama, jak i Papa, równie siostry, jak i znajomi szczerze każą mi załączać życzenie. Ludwika tylko Ci nic nie życzy, bo na wsi u Pani Skarbek już od dwóch siedzi tygodni. Spodziewana dziś lub jutro. Domowicz był onegdaj w Warszawie. Żywny zdrów. Pani Dekert słaba. Bardziński szczególniejsze załącza ukłony. Żyj więc szczęśliwy, drogi, luby Jasiu, oczekuję listu. Ściskam serdecznie. FFChopin. Papie Twemu uszanowanie od całego Domu. Pannie Konstancji całus od Dzieci w buzię, a ode mnie w rączkę. Jeżeli zobaczysz Szafarnię, Płonę, Gulbiny, Radomin, Ornówek, wspomnij moje imię, spojrzyj na kartofle i smutny przemów: „Tu niegdyś dzielny z koniem wkroczył, tutaj i krapocka [?] przyszła mu na pomoc.” [1] Ad rem (łac.) – do rzeczy. [2] Operam et oleum perdidi (łac.) – przysł.: stracony czas i daremny trud. [3] Ecce homo! (łac.) – oto człowiek, mężczyzna. [4] Ecce femina, non homo (łac.) – oto kobieta, nie mężczyzna. ",
437,['Fryderyk Chopin'],['Wilhelm Kolberg'],Reinertz [Duszniki],Warszawa,1826-08-18,,"Reinertz [Duszniki], 18 sierp... [1826]",Do Wilhelma Kolberga w Warszawie," Kochany Wilusiu! Przejechawszy Błonie, Sochaczew, Łowicz, Kutno, Kłodawę, Koło, Turek, Kalisz, Ostrów, Międzyborz, Oleśnicę, Wrocław, Nimsch, Frankenstein, Wartę i Glatz, stanęliśmy w Reinertz, gdzie dotąd stojemy. – Dwa tygodnie już piję serwatkę i wody tutejsze; i niby, jak mówią, mam trochę lepiej wyglądać, mam niby tyć, a tym samym lenieć, czemu może przypiszesz tak długi spoczynek pióra mojego; lecz wierz mi, skoro się dowiesz o moim sposobie życia, przyznasz, iż trudno znaleźć chwilę do siedzenia w domu. – Rano, najpóźniej o godzinie 6, już wszyscy chorzy przy zrzrodle; tu dopiero kiepska dęta muzyka – z kilkunastu karykatur w rozmaitym guście złożona, na czele których fagocista, chudy, z osiodłanym, zatabaczonym nosem, przestrasza wszystkie damy, co się koni boją, przygrywa wolno spacerującym Kur-gästom [1] ; tu dopiero gatunek reduty, a raczej maskarady, bo nie wszyscy w maskach, tych jednakże mała jest liczba, albowiem składa się tylko z tych, co dla kompanii dali się powiesić. – Taka promenada po ślicznej alei łączącej Anstalt [2] z miastem trwa zazwyczaj do ósmej, stosownie do kubków, ile kto ma rano wypić, potem udają się (każdy do siebie) na śniadanie. – Po śniadaniu idę zazwyczaj przejść się, chodzę do 12, o której obiad jeść trzeba dlatego, że znów po obiedzie idzie się do Brunu [3] . Po obiedzie zazwyczaj jeszcze większa maskarada niż rano, bo każdy wystrojony, każdy w innym niż rano pokazuje się kostiumie! Znów muzyka paskudzi, a tak chodzi się już do samego wieczora. Jak ja, ponieważ tylko dwie szklanki Lau-brun [4] piję po obiedzie, więc wczas idę do domu na kolacją, po kolacji spać, więc kiedyż list pisać?... Otóż masz ogół dnia, jak schodzi jeden po drugim. Schodzi i tak prędko, że już jestem tak długo, a jeszcze wszystkiego nie widziałem. Chodzę ja wprawdzie po górach, którymi Reinertz otoczone, często zachwycony widokiem tutejszych dolin, z niechęcią złażę, czasem na czworakach, alem jeszcze nie był tam, gdzie wszyscy jadą, bo mi zakazano. Jest tu w bliskości Reinertz góra ze skałami zwana Heu-scheuer, miejsce, z którego widoki zachwycające, ale dla niezdrowego powietrza na samym wierzchołku nie wszystkim dostępna, a ja jestem jednym z tych pacjentów, na nieszczęście, którym tam nie wolno. Ale mniejsza o to; byłem już na górze zwanej Einsiedelei, bo tam jest pustelnik. Wszedłszy na górę jedną z wyższych w Reinertz, wchodzi się po stu kilkudziesiąt schodach w prostej linii, nieledwie pionowo, z kamieni zrobionych do samego pustelnika, skąd przepyszny widok na całe Reinertz. Wybieramy się na jakieś Hohemenze, ma to być też góra w przepysznej okolicy; spodziewam się, że przyjdzie do skutku. Ale próżno nudzę Cię tymi opisami, z których mało o rzeczy wyobrażenia powziąść możesz, albowiem nie wszystko da się opisać, co się chce. Co się tycze obyczajów, takem się już do nich przyzwyczaił, że mię nic już teraz oczu nie razi. – W początkach dziwno mi było, iż w ogólności w Szlązku kobiety więcej pracują od mężczyzn, ale że sam teraz nic nie robię, więc mi łatwo na to przystać. Polaków dużo było w Reinertz, lecz teraz przerzedza się ich grono; wszyscy prawie, co byli, znajomi moi; zabawa dosyć wesoła między rodakami, nawet i znaczniejsze niemieckie familie też przykładają się do wszelkich rozrywek salonu. W tym domu, co my mieszkamy, mieszka pewna pani z Wrocławia; jej dzieci, chłopcy żywe, pojętne, mówią trochę po francusku; zachciało im się mówić po polsku, więc zaczyna jeden z nich, a mój druh, do mnie: zien dobry , odpowiedziałem: dobry dzień, i że mi się chłopak podobał, powiedziałem mu, jak się mówi dobry wieczór ; temu nazajutrz tak się to pomieszało, że zamiast dobry dzień powiada mi: zien wiesiór . Nie wiedziałem, skąd ta omyłka, i ledwo com mu mógł wytłomaczyć, że to nie zien wieczór , ale dobry wieczór . Darmom Ci tyle nabazgrał niepotrzebnie, może byś wolał przez ten czas coś innego robić! Ale też już kończę, odchodzę do Brunu na dwie szklanki wody i pierniczek, z którym zostaję na zawsze ten co zawsze F. Chopin. Dziewanowski pisał do mnie; myślę mu odpisać jutro.Pisze mi, że i do Ciebie pisał; poczciwy malec, że nie zapomniał. Był tu Alfred Kornatowski z rodzicami i z siostrami; podobno to znajomość Fontanny [!], powiedz, że wyjechał onegdaj. Twojemu Papie, Twej Mamie moje uszanowanie. Nie wiem sam, com Ci tam napisał; widzę, że dużo, ale mi się odczytać nie chce. [1] Kur-gästom (z niem. Kurgäste ) – kuracjusze. [2] Anstalt (niem.) – zakład. [3] Brun (niem. Brunnen ) – źródło. [4] Lau-brun (z niem.) – ciepła woda zdrojowa. ",
438,['Wojciech Żywny'],['Fryderyk Chopin'],Warszawa,Reinertz [Duszniki],1826-08-19,,"[Warszawa, 19 sierpnia 1826]",Wojciech Żywny do Fr. Chopina w Dusznikach," Najdroższy i najlepszy Panie Fryderyku! Największą przyjemność sprawił mi list pisany 11 b. m. do Pańskiego drogiego Ojca, dotyczący zdrowia Pańskiego i dobroczynności dla biednych sierot. Przypomni Pan sobie zapewne, że doradzałem dać koncert, tak się też stało istotnie, a do tego na tak chwalebny cel. Pragnę z serca wkrótce uścisnąć Pana w zupełnym zdrowiu i z serca Go ucałować i pozostaję z prawdziwą miłością i szacunkiem wiernym Pana przyjacielem Wojciech Żywny. ",
439,['Fryderyk Chopin'],['Józef Elsner'],Reinertz [Duszniki],Warszawa,1826-08-29,,"Duszniki, 29 sierpnia [1826]",Do Józefa Elsnera w Warszawie," Szanowny Panie. Od chwili naszego przyjazdu do Dusznik obiecywałem sobie napisać do Pana, ale że cały czas mam zajęty kuracją, nie mogłem tego dotychczas uczynić i dzisiaj dopiero wykradam chwilkę czasu, aby ją poświęcić przyjemności pogawędzenia z Panem i zdania jednocześnie sprawy, co załatwiłem z poleceń łaskawie mi przez Pana danych. Starałem się wywiązać jak najlepiej, oddałem p. Latzel adresowany do niego list, który go bardzo ucieszył; co do pp. Schnabel i Berner, to otrzymają listy dopiero, gdy będę wracał przez Wrocław. Dobroć Pana i żywe zainteresowanie się mną pozwalają mi przypuszczać, że nie będzie Panu obojętna wiadomość o stanie mego zdrowia. Świeże powietrze i serwatka, którą pijam skwapliwie, tak mię postawiły na nogi, że jestem całkiem inny niż w Warszawie. Wspaniałe widoki, jakie roztacza Śląsk, czarują i zachwycają mnie, lecz mimo wszystko brak mi jednej rzeczy, której wszystkie piękności Dusznik nie mogą zastąpić, to jest dobrego instrumentu. Niech Pan sobie wyobrazi, że nie ma tu ani jednego dobrego fortepianu, a instrumenty, które widziałem, sprawiają mi więcej przykrości niż przyjemności; na szczęście ta męczarnia nie potrwa już długo, pora naszego pożegnania się z Dusznikami zbliża się i 11 przyszłego miesiąca myślimy stąd wyruszyć. Tymczasem, zanim będę miał przyjemność Pana zobaczyć, proszę przyjąć zapewnienie mego prawdziwego szacunku. FFChopin. Mama każe Panu złożyć swe uszanowanie. Proszę przypomnieć mnie pamięci Pańskiej Małżonki. ",
440,['Fryderyk Chopin'],['Jan Białobłocki'],Warszawa,Sokołowo,1826-10-02,,"Warszawa, 2 listop. [października 1826]",Do Jana Białobłockiego w Sokołowie," Drogi Jasiu! Anim się obejrzał, jak mi te 3 miesiące zleciały; zdaje się, że niedawno com Ci liścik przesłał, tymczasem bajka; sam się przyznaję do winy, sam wyznaję, żem od tego czasu kwartał się podstarzał. Miłosierny uczynek Pański, że mi to raczysz darować; wspaniałomyślność Jego sięga pod obłoki!... ale co z moją, inaczej się dzieje. Gniew zapowiadam... gniew niczym nie powściągniony, chyba jednym kawałkiem papieru, którego jak głupi do dziś dnia czekam. Chwała P. Bogu, 20-tego liścik z Sokołowa pisany, dziś drugi, a drugiego nie ma. Czyliż to nie wiesz, co mnie nad wszystkie Twoje zboża, kartofle i konie interesuje? Zastanów się! Upokorz się! Chwyć się zbawiennego środka wyżej podanego, a: petenti veniam dabo [1] . Co się Brunnera dotyczy, następujące rzecz objaśniają wiersze: ponieważ już miesiąc jak choraleon zupełnie skończony, a żadnej od Twego Papy nie miał wiadomości, więc rozebrał go i dopiero teraz nazad złoży, gdym mu powiedział, że bym rad go widział. Powiada, iż Twój Papa powinien być kontent, że jeszcze się koraleon przez ten czas tu został, bo on jeszcze pewne udoskonalenie (o którym mi wiele gadał) wynalazł, które tam podobno przydał. Jeszczem go nie widział, więc Ci nie mogę dokładnie opisać, ale skoro zobaczę, na pocztę Ci doniosę. Co się pieniędzy jemu należnych dotyczy, sam w liście, który ma na pocztę do Twego Papy pisać (albowiem odebrał list 20-go pisany), da swoje zdanie. Przeto, cóż przeto? oto to przeto, że przeto widzisz komis alias to zlecenie jak najdoskonalej ułatwione. Pytajże się, skąd mi przyszła taka actvitas [2] ? Krótka odpowiedź: z Sokołowa, bo istotnie takem zatył, takem zleniał, że słowem, nic a nic robić mi się nie chce. Dowiedzże się, moje życie, przy tej okazji, że do Liceum nie chodzę. Albowiem głupstwem by było siedzieć z musu 6 godzin na dzień, kiedy mi doktorzy niemieccy i niemiecko-polscy chodzić, ile możności, dużo kazali; byłoby to głupstwo drugi raz tego samego słuchać, kiedy tymczasem czego innego przez ten rok nauczyć się można. Tym końcem chodzę do Elsnera na kontrapunkt ścisły 6 godzin na tydzień; słucham Brodzińskiego, Bentkowskiego i innych, w jakimkolwiek związku będących obiektów z muzyką. Idę spać o 9-tej. Wszystkie herbaty, wieczory, baliki w łeb wzięły. Piję wodę emetyczną z rozkazu Malcza i klejem, owsianym tylko się pasę quasi [3] koń. Jednakże nie tyle mi powietrze tutejsze służy, ile w Reinertz. Śpiewają mi, że może na rok przyszły przyjdzie mi choć dla ceremonii laubrunnu powtórzyć, to jednakże daleko do tego; i podobno lepiej do Paryża by było niż na granicę czeską. Bardziński w tym roku jeszcze wyjeżdża, a ja... za lat 50 może. Co daj Panie Boże. Daj buzi, drogi Jasiu, przez pocztę więcej dostaniesz. FFChopin. Papier, na którym Ci piszę, jest z Reinertz. Tobie Pan Żywny, Pani Dekert, słowem, wszyscy znajomi. Papie nasze ukłony, a ja dziękuję za łaskawy przypisek. PP. Dziewanowskim, Białobł., Cissaw. itd. Pannie Konstancji od Ludwiki i wszystkich napiszę na pocztę. [1] Petenti veniam dabo (łac.) – proszącemu przebaczę. [2] Activitas (łac.) – tu: ruchliwość, czynność. [3] Quasi (łac.) – niby. ",
441,['Fryderyk Chopin'],['Jan Białobłocki'],Warszawa,Sokołowo,1827-01-08,,"Warszawa, 8 [stycznia 1827]",Do Jana Białobłockiego w Sokołowie," Mości Panie Janie! Nie warteś, Hultaju! daruj, że przymuszony w uniesieniu użyć tak sprawiedliwie Tobie należącego wyrazu! nie warteś, żebym do Ciebie rękę z piórem wyciągnął! – Taka to wdzięczność za krwawy pot czoła dosto[j]ności mojej, za podjęty [!] trudy, znoje przy kupnie Mićkiewicza albo tych biletów? – Takaż to życzliwość za powinszowanie Nowego Roku! – Tak jest, zastanów się; a przyznasz, że słusznie powiadam, iż nie warteś, żeby[m] rękę do Ciebie wyciągnął. – Jedyną pobudką do pisania w dniu dzisiejszym jest usprawiedliwienie się z podejrzenia lub posądzenia, jakie by paść na mnie mogło z powodu owych pozostałych u mnie pieniędzy. Może myślisz, żem ich podczas karnawału użył na jaki balik przyjacielski lub żem na godne syna Appolinowego uczczenie Bachu[sa] obrócił! – Mylne wnioski! Szkaradne myśli! Figa! – Oto kupiłem Ci za nie dwie arie z Frejszyca , z których powinieneś być kontent. Są one wprawdzie na głos kobiecy, śpiewa ich [!] Ku[r]pińska i Aszpergerowa, ale że wiem, a przynajmniej sobie wystawiam, jak tam musisz cienko śpiewać, moje drogie życie, kiedy Cię noga zaboli (o której nic nie wiem), więc właśnie dla Ciebie będą dobre. – Transponuj ich sobie oktawę niżej sam śpiew, a właśnie będzie tenorowy głos, taki, jak Ty masz, ile sobie przypominam. – To oboje kosztuje złotych 2, więc jeszcze u mnie zostało ile? – Trzeba zrobić działanie arytmetyczne: – miał kto, na przykład (wystaw sobie Tarczyńskiego na egzaminie I-szej klasy), miał kto, na przykład, 3 złote; wydał 2, ileż mu się zostaje? – hę? – Dwa od 3, to się zostaje 1, a więc zostało się złoty, czyli gr. 30 albo też 90 szelągów. – Rad bym Ci za niego kupić coś interesującego, a to będzie pewno z Włoszki , żebyś też miał coś modnego; dotychczas jeszcze nie było nic sztychowanego, ale co jutro, ponieważ ja od 4 dni nie byłem u Brzeziny, może jeszcze dostanę i jeżeli będę mógł, postaram się, żeby Pan Dziewanowski jeszcze mógł wziąć z sobą. Piękny zamiar! da się widzieć jego skutek skoro odwiniesz nuty; równie powinien byś być teraz ciekawy przeszłości jak ja dziś przyszłości! Prócz tego posyłam Ci mój Mazurek , o którym to wiesz, później możesz dostać drugiego, boby to za wiele było uciechy na raz. Już puszczone w świat; gdy tymczasem moje to Rondo , com chciał dać litografować, co jest wcześniejsze, a zatem prawo ma większe do wojażu, duszę w papierach. – Z nim się tak dzieje jak ze mną! Sanna dosyć dobra, już od 4 dni latają po Warszawie z dzwonkami; nawet już kilka było przypadków, zazwyczaj podobnym towarzyszących czasom; np. dyszel uderzył jakąś panią w głowę i zabił; konie się rozbiegały, sanki się połamały i tam dalej. Maskarada w wilię Nowego Roku miała być bardzo liczna. Nie byłem też jeszcze nigdy na podobnej zabawie; mam więc ochotę i nadzieję, że z Bardzińskim pójdziemy tego roku. – Pani Szymanowska daje w tym tygodniu koncert. Ma to być w piątek i cena podwyższona; podobno parter pół dukata, fotele dukat i tym podobnie. – Będę niezawodnie i dam Ci znać o przyjęciu i grze. Pisuj do mnie! – Daj mi buzi, Lube Życie. FFChopin. Mama nam słaba; cztery dni leży; cierpi mocno na reumatyzm, teraz cokolwiek lepiej, spodziewać, że Pan Bóg da zupełnie dobrze. Papie Twemu od nas uszan[owanie]. ",
442,['Fryderyk Chopin'],['Jan Białobłocki'],Warszawa,Sokołowo,1827-03-12,,"Warszawa, 14 [12] marca [1827]",Do Jana Białobłockiego w Sokołowie," Kochany Jasiu! Czy żyjesz? – Czy nie? – Chwała Panu Bogu, już 3 z górą miesięcy minęło, jak do mnie ani słówka nie piszesz. – Moje godne imieniny przeszły, ja listu nie odebrałem. To wszystko, zdaje się, potwierdza to, co o Tobie z płaczem, z żalem w Warszawie gadają. – A wiesz, co gadają, gadają, żeś umarł! Jużeśmy się wszyscy tęgo pobeczeli (na próżno), już Jędrzejewicz panegiryk do „Kuryera” pisał, kiedy znów raptem gruchnęła wiadomość, że żyjesz! Tak jest, że żyjesz! – Ponieważ pocieszne nowiny łatwiej przylegają do serc pragnących pociechy, przeto podobniejszym nam się do prawdy zdawało ostatnie, co ludzie gadali. Osuszywszy zatem, zapuchłe od łez powieki wziąłem się do pióra, zapytując Ci się, czy żyjesz, czyś umarł! Jeżeliś umarł, to mi donieś, powiem kucharce, bo od czasu, jak się dowiedziała o tym, ciągle pacierze odmawiała. – Co to może jednakże strzała Kupidyna; choć to stare babsko, nasza Józefowa, jednakże takeś ją sobie ujął będąc w Warszawie, że długi czas powtarzała (po dowiedzeniu się o Twojej śmierci): „Jaki to był Panic! ładniejsy niz wsystkie panice, co tu bywają; ani Pan Woyciechowski taki ładny, ani Pan Jędrzejewicz, ani zaden, zaden. – Mój Boze! jak on mi to raz pzez figel kapuste z rynki wyjadł!”... Ha, ha, ha, ha! Sławne Treny! Szkoda, że Mićkiewicza nie ma, może by napisał balladę Kucharka . – Ale dawszy temu wszystkiemu pokój, przystępuję do rzeczy: u nas w domu choroba. Już 4 tygodnie, jak Emilia leży, dostała kaszlu, zaczęła krwią pluć, mama się zlękła. Malcz tedy kazał krew puścić. Puścili raz... drugi; pijawek bez liku, wezykatorie, synapizmy, wilcze łyka, awantury, awantury!... Przez cały ten czas nic nie jadła; zmizerniała tak, że ani do poznania, i teraz dopiero co cośkolwiek do siebie przychodzić zaczyna. Możesz sobie wystawić, co to u nas było. Wystawże sobie, bo ja Ci opisać nie zdołam. Teraz o czym innym. – Karnawał się skończył, i to smutnie. Benik stary umarł, możesz więc wnosić, co to Papę kosztowało! – Jego córka Klementyna, co poszła za Dołbyszewa, nie żyjąc z nim nawet 9 miesięcy, umarła. – Słowem, same takie smutne wypadki nasz dom zasmucały. – Ostatnią dobitką była owa z piekła, bo nie wiem skąd, wiadomość o Twojej śmierci, która mnie nie tylko łez, ale i pieniędzy kosztowała. – Naturalnie, dowiedziawszy się o tym (wystaw sobie, że się dowiadujesz o mojej śmierci) – (nb. ja żyję) – z wielkiego beku dostałem bólu głowy, a że to było o 8-mej rano, a o 11-ej Włoch przychodzi, więc nie miałem lekcji. – Już kilka złotych (Woyciechowski, Weltz zmartwieni); nazajutrz, żeby się rozerwać, kazano mi iść na teatr. Już znów kilka złotych! – za to mógłbyś też mi napisać, czyś umarł, czekam listu, bo sam już pisać nie mogę, bo 4-ta. Daj buzi, Kochany Jalu. FFChopin. Brunner myśli wkrótce Wisłą odesłać koraleon; napisz, czy ma się wstrzymać, czy co, bo Niemiec nie wie, co zrobić. Najlepiej by było, żeby Twój Papa pisał do niego. Wszyscy Cię ściskają po rezurekcji. Papie moje uszanowanie. ",
427,['Fryderyk Chopin'],['Justyna Chopin'],Kowalewo,Warszawa,1827-07-06,,"Kowalewo, piątek [lato 1825]",List Fryderyka Chopina do rodziny ," Najukochańsi Rodzice i wy, lube siostrylle. Gdy mi zdrowie służy jak jaki pies dressowany, a pana Zboińskiego żółte opuszczają oczki, gdy wyjeżdżamy do Płocka, szaleństwem by było, gdybym z mej strony nie miał o tym donieść. – Dziś więc w Płocku, jutro w Rościszewie, po pojutrze w Kikole, parę dni w Turznie, parę dni w Kozłowie i w moment w Gdańsku, i na powrót! Może mi kto powie: „widać, że się spieszy do domu, kiedy o nim wspomina”. Nie, nie, wcale nie, bardzo się Wasińdziej albo Waśka mylisz, bo ja to tylko napisałem dla wzbudzenia przyjemnego uczucia, jakiego zwykle przy przywitaniu doznajemy. – Kto by też tęsknił!... Ja wcale nie. To może jaki tam inny tęskni, ale nie ja!... – Z tym wszystkim nie ma listu z Warszawy; dziś w Płocku całą pocztę przewrócę, byle tam coś do mnie się znalazło. Jak też to tam w tej nowej stancji? Jak to tam już smażą się ku eksamenowi? Tytus wzdycha na wieś?... Pruszak toż samo?... Jak to tam pan Skarbek zjadł obiad, tego 3-go, co to ja miałem w projekcie, żeby z nim na wieś wyjechać?... Wszystkiego ciekawym jak Baba. Ależ cóż robić, nie dadzą psu mięsa, pies pości i cóż może więcej zrobić, jak pójść to tu, to tam i poszukać sobie żywności? Ja też po mięso jadę do Płocka, bo domyślam się, żeście Państwo nie wiedzieli, że ostatnia poczta w Lecie czeka. Teraz się znów zabierze na długie niepisanie! więc ja się turbować nie będę, bo trudno wiedzieć, gdzie mię szukać trzeba, ale co ja, regularnie, co krok nieledwie pisać będę i dam znać, dokąd adresować, żeby mi się dostało. – Ale ile pan Zboiński twierdzi, można pisać przez Toruń , Schwetz do Kozłowa, żebyśmy przyjechawszy już liścik zastali. Niezła myśl: spodziewam się, że zostanie adoptowana (dla Izabelki). – Chciałem Wam, siostrylle, walczyka mego posłać, ale nie mam czasu pisać, bo już wsiadamy; jest teraz rano, godzina 8-ma (bo my nigdy przed 7 nie wstajem). Powietrze świeże, słonko ślicznie świeci, ptaszki świergocą, strumyka nie ma, boby mruczał, ale za to jest staw i żaby prześlicznie śpiewają! – Ależ najzabawniejszy jest kos, co przed oknami awantury wyśpiewywa, a po kosie najmłodsza Kamilka Pana Zboińskiego, co jeszcze dwóch lat nie ma, polubiła mię i paplocze, że „Kagila pana koteć”. Jak ona mnie, tak ja bilion razy Papę i Mamę, Mamę i Papę koteć i szanować, i w nóżki, rączki całować. Najprzywiązańszy F Chopin. Siostrylle buzi, buzi, buzi. Wszystkim, Tytusowi, Prus[zakowi], Bartoch., Jęd[rzejewiczowi] wszystko. "," List Fryderyka Chopina do rodziny w Warszawie, „Najukochańsi Rodzice | i wy lube siostrylle. | Gdy mi zdrowie służy jak jaki pies dressowany […]”, sygn.: „Chopin”, Kowalewo, piątek, [6\/07\/1827], s. 4. "
443,['Fryderyk Chopin'],['Jan Matuszyński'],Warszawa,Warszawa,1827-12-22,1828-03-20,"[Warszawa, zima 1827\/28]",Do Jana Matuszyńskiego w Warszawie," Kochany Jasiu! Co się to dzieje, żeśmy się tak dawno nie widzieli? – Co dzień Cię oczekuję, aleć widzę, że jak na złość nie przychodzisz, zwłaszcza że mam do Ciebie interes następujący: Ponieważ teraz brzydka pogoda, rad bym napisać fortepian do Wariacji na czysto. Do tego trzeba mi Twego egzemplarza, bądź więc łaskaw jutro mi go przynieś, a pojutrze jedno i drugie dostaniesz Twój FFChopin. ",
444,['Fryderyk Chopin'],['Tytus Woyciechowski'],Warszawa,Poturzyn,1828-09-09,,"Z Warszawy, dn. 9 września 1828",Do Tytusa Woyciechowskiego w Poturzynie," Najdroższy Tytusie! Nie uwierzysz, z jakim upragnieniem oczekiwałem wiadomości o Tobie i o twojej Mamie; możesz więc sobie wystawić, jakie było moje ukontentowanie, gdym list dostał. Byłem wówczas w Sannikach u Pruszaków. Całe tam lato spędziłem. – O zabawie tamtejszej nic Ci nie piszę, byłeś i Ty w Sannikach. – Natychmiast odpisać Ci nie mogłem z powodu codziennego wybierania do domu. Teraz zaś piszę, ale jak jaki wariat, bo nie wiem istotnie, co się ze mną dzieje. Jadę dziś do Berlina. Na jedną operę Spontiniego; jadę dyliżansem dla spróbowania sił. Powodem jednakże tego wszystkiego są małpy ze wszystkich gabinetów europejskich. Na wzór zjazdów w kantonach Szwajcarii, a później w Münich, król pruski dał moc swemu Uniwersytetowi zaproszenia znaczniejszych uczonych Europy na sesje badaczów natury , pod przewodnictwem owego sławnego Humboldta odbywać się mające. Jarocki, jako dawny uczeń Akad. berlińskiej, a później tamże doktoryzowany, dostał, jako zoolog, podobne zaproszenie. 200 mieszkań w Berlinie zatrzymanych dla przybywających naturalistów, stół wspólny itd., podobne niemieckie rozrządzenia, jako też welinowy papier na zaproszeniu drukowanym zapowiadają coś wielkiego, a tym samym, że i Spontini z Cortezem albo z Olimpią wystąpi. Jakkolwiek bądź, przyjaciel i nauczyciel Jarockiego, Lichtenstein, a sekretarz owego zgromadzenia, był ściśle przyjaźnią złączony z Weberem, jest członkiem Akademii Śpiewu i w dobrej harmonii (jak mi Ernemann wspominał) z Zelterem, prezesem tego muzycznego zakładu. Mówili mi dobrze znający Berlin, że znając Lichtensteina poznam znaczniejszych muzyków Berlina, wyjąwszy Spontiniego, z którym, on podobno nie żyje. Rad bym tam Radziwiłła poznańskiego zastać (o czym wątpi świat Boży), ten za panie brat z Spontinim. Dwa tygodnie tam tylko z Jarockim będę, ale dobrze i raz słyszeć wyborną operę; już można mieć wyobrażenie o wyższej egzekucji. Arnold, Mendelson i Hank[e] fortepianiści tamtejsi. Ostatni – uczeń Hummla. Co zobaczę, napiszę Ci za powrotem, a teraz na twoje żądanie będę Ci nowiny warszawskie pisał. 1-mo pan Colli i pani Tusaint w Cyruliku występowali (przed parą tygodniami). Zdarzyło się, żem przyjechał wtenczas do Warszawy z Sannik na parę dni z Kostusiem. Nadzwyczaj był[em] ciekawy widzieć ów jeden akt (bo tylko pierwszy grano) po włosku; przez cafy dzień zacierałem ręce. – Ale na wieczór, żeby nie p. Tusę, byłbym Collego zatłukł. Taki był arlechino italiano [1] , tak fałszował, że strach. Dosyć powiedzieć, że raz, wylatując, przewrócił się. Wystaw sobie Collego w krótkich spodniach, z gitarą, w okrągłym białym kapeluszu, na ziemi. – O zgrozo! – Paskudnie szedł Cyrulik . Zdanowicz najlepiej calumnią odśpiewał. – Była, czyli też miała być graną opera Telemak , nowość, której nie widziałem; wiem, że próby bywały, na żadnej nie byłem, więc nic o nim donieść Ci nie mogę. – Otella , zdaje mi się, żeś jeszcze nie widział i żeś sam chwalił Polkowskiego, który najlepiej w tej operze występuje. Meyerowa, jak zwykle, śpiewa. Zimmermannowa już grywa i podobno kształcić się zaczyna. Ale dosyć o dramatyczności, wiedz też coś o Uniwersytecie. Oborski (który mnie twoim przestraszył odjazdem, wpadłszy na salę, gdzieśmy się zgromadzili dla prześpiewania chórów Bożego Ciała, i z pewnym obłąkaniem wymówiwszy, żeś mię kazał pożegnać, żeś musiał w nocy wyjechać), Oborski podobno w Baden. – Tak mi Gąsie powiedział ( z którym wczoraj byłem na wieży luterańskiego kościoła, skąd patrzyliśmy na rewią przy Woli odbywającą się). Gąsie był w Krakowie, dużo ma do opowiadania; skradli go w drodze, czule ten przypadek wystawia. Dzisiaj spotkałem Obniskiego, zdrów jest, bardzo się dopytywał o Ciebie, gdzieś się podział, kiedy i czy wrócisz, i prosił, aby Cię od niego uściskać. –   Pruszak, odwiózłszy mię w czwartek, w sobotę wrócił do domu, aby w niedzielę puścić się do Gdańska. Pani Pruszak dniem wprzódy wyjechała. Byłem z Kostusiem w Twej stancji, ale nie próbowałem fortepianu, bo Kostuś klucza od niego nie wiedział, gdzie szukać; z miny nie zdawało mi się, żeby mu musiało być co złego, dobrze wyglądał. O Twoich rzeczach, czy już przeniesione, czy nie, czy to, czy owo, wszystkiego się dowiesz od Kostusia, który zapewne do Ciebie napisze. W Sannikach przerobiłem owe Rondo C-dur (ostatnie, jeżeli sobie przypominasz) na 2 fortepiany, dzisiaj go próbowałem z Ernemannem u Bucholtza i dosyć się dobrze wydało. Myślemy go kiedy grać na Resursie. – Co się tycze nowych moich kompozycji, nic nie mam prócz jeszcze niezupełnie skończonego Tria g-minor zaczętego wkrótce po Twoim wyjeździe. – Próbowałem pierwsze Allegro z akompaniamentem przed wyjazdem do Sannik, za powrotem resztę myślę spróbować. Myślę, że to Trio podobny los spotka, co moją Sonatę i Wariacje . Już są w Lipsku, pierwsza, jak wiesz, Elsnerowi przypisana, na drugich (może zbyt śmiały) twoje nakreśliłem imię. (Serce tak chciało, przyjaźń nie wzbroniła, i Ty za złe nie bierz.) Skarbek jeszcze nie wrócił. Jędrzejewicz zostanie na rok w Paryżu. Zapoznał się z Sowińskim, owym fortepianistą, który mi parę słów napisał. oświadcza, że rad by się, nim przyjedzie do Warszawy, listownie wprzód poznać, że należąc do redakcji dziennika paryskiego „Revue Musicale”, publiée par [2] Mr. Fétis , przyjemnie by mu było mieć niektóre wiadomości o stanie muzyki w Polsce, o sławnych w tym rodzaju Polakach, o ich życiu itd., do czego się mięszać nie myślę. Odpiszę mu z Berlina, że nie do mnie takie rzeczy należą, zwłaszcza że Kurpiński już się tym u nas trudnić zaczął. Zresztą, nie mam jeszcze sądu godnego dziennika paryskiego, gdzie sama prawda mieścić się powinna; żem ani lepszej, ani gorszej nie słyszał opery. Dopiero bym sobie naraził wielu! – Kurpiński teraz w Krakowie, Żyliński dyryguje operą; wczoraj Freyszyc okropnie miał być odegrany. Chóry ćwiercią później jedni od drugich śpiewali. Papa powiada, że stracę ową wielką opinię o zagranicy. Za miesiąc powiem Ci o tym z pewnością. Albowiem ku końcowi tego miesiąca opuszczę Berlin. Pięć dni drogi dyliżansem! Jak zachoruję, tak ekstrapocztą wracam do domu. I o tym Ci napiszę. – Z nowin ważnej zapomniałem, że Albrecht umarł. U nas wszystko po staremu, poczciwy Żywny duszą całej zabawy. Miałem tego roku być w Wiedniu z Papą dyliżansem i może by było nastąpiło, ale matka Niezabytowskiego małego kazała na siebie czekać i nie przyjechała. Całe wakacje Papa w domu przepędził. Za dawnych czasów, to jest przed 2-ma i 3-ma miesiącami, przykro mi było przechodzić koło Rezlera kamienicy, a onegdaj idąc do Brzeziny wlazłem w drzwi do Lafora zamiast w przechodnią sień. – Wczoraj dopiero poznałem P-stwa Castel. Znajduję ją podobną do niego. Tego zdania wszyscy w Warszawie. – Żal mi mocno, że chwile, co pędzisz przy Mamie, nie są tak swobodne, jak przeszłego roku. Wszyscyśmy mocno uczuli słabość szanownej Twej Mamy i wszyscy razem pragniemy polepszenia jej zdrowia. Musiałeś mieć częstą czkawkę, albowiem nie było dnia, żebyś Ty nie był wspomniany. Kończę, bo już mój tłomoczek (roboty Hartmana) poszedł na pocztę. Już się wybieram tam, gdzie Geysmer, Lauber siedzą, będę im się kłaniał od Ciebie, jeżeli chcesz. Teraz daj buzi, najprzywiązańszemu F. Chopin. Mamę ucałuj w nóżki i rączki ode mnie. Moi Rodzice i Rodzeństwo przesyłają uszanowanie i serdeczne życzenia polepszenia zdrowia. Tobie wszyscy znajomi, jako to: P. Żywny, Żoch, Górski itd., te kilka osób przypomną Ci nasz dom. – Jeszcze raz buzi – buzi. Przecie zlituj się i napisz czasem słówko, a choćby i pół, choć literę, i ta mi drogą będzie. Daruj, jeżelim gdzie głupstwo napisał, ale nie mam czasu przeczytać. – Jeszcze raz Adieu . [1] Arlechino italiano (wł.) – włoski błazen. [2] Publiée par (fr.) – wydawany przez. ",
445,['Fryderyk Chopin'],['Justyna Chopin'],Berlin,Warszawa,1828-09-16,,"Berlin, we wtorek 16 września 1828 r.",Do rodziny w Warszawie," Najukochańsi Rodzice i Siostry moje! W niedzielę około 3-ciej po południu przydyliżansowaliśmy do tego za wielkiego miasta. Z poczty zaprowadzono nas prosto do oberży „Pod Kronprinzem” i tam dotąd stoimy. Dobrze nam tu i wygodnie. Zaraz pierwszego dnia naszego przyjazdu wziął mię pan Jarocki do Lichtensteina; i tam widziałem Humboldta. Lichtenstein oświadczył mi, że mię zapozna z pierwszymi mistrzami mojej sztuki, żałując, żeśmy dniem wprzódy nie przyjechali, bo właśnie tego samego dnia rano jego córka grała z akompaniamentem. Mniejsza o to ostatnie, pomyślałem sobie. Czym zgadł? nie wiem jeszcze, bom jej dotąd nie widział, a tym bardziej nie słyszał. W niedzielę, w dzień naszego przyjazdu, grano Przerwaną ofiarę  Wintera. Wizyta pana Lichtensteina nie dozwoliła być na niej. Wczoraj miał miejsce obiad wspólny owych (dla mnie karykatur) uczonych, których tu już na trzy podzieliłem klasy, nie pod przewodnictwem Humboldta (bo ten bardzo dobrze ułożony), ale jakiego innego Czopmistrza, którego nazwiska w tej chwili sobie nie przypominam, lecz mam zapisane pod zrobionym przeze mnie jego portretem. Obiad ten, nadzwyczaj długo się ciągnący, nie dozwolił mi być na koncercie dziewięcioletniego Birnbacha, skrzypka dosyć tu chwalonego. Dziś idę na Ferdynanda Corteza , sławną Spontiniego operę; więc, ażeby jakim przypadkiem znów na karykaturach nie skończyć, prosiłem pana Jarockiego, aby mi pozwolił zjeść obiad osobno. Co uczyniwszy zabrałem się do pisania tego listu, po czym idę na operę. Wieści niosą, że Paganini, ów sławny skrzypek, ma tu przybyć; może się to sprawdzi. Radziwiłła spodziewają się 20-go tego miesiąca; dobrze by było, gdyby przyjechał. Dotychczas prócz gabinetu zoologicznego nic jeszcze nie widziałem, miasto jednakże znam już po większej części, albowiem przez te dwa dni łaziłem tylko i gawroniłem się po piękniejszych ulicach i mostach. Nie będę się trudził wyszczególnieniem znaczniejszych budowli, jak wrócę, to opowiem; ogólne zaś moje zdanie o Berlinie: że za szeroki dla Niemców, zdaje się, że jeszcze drugie tyle ludności snadnie zmieścić by się w nim mogło. Z początku mieliśmy mieszkać na Französische Strasse , ale się zmieniło, z czego się mocno cieszę, bo ulica ta nadzwyczajnie smutna; ledwo sześcioro ludzi razem ujrzeć można. Zapewne jej szerokość, wyrównywająca naszemu Lesznu, jest tego przyczyną. Dzisiaj dopiero będę wiedział, co to jest Berlin w moim znaczeniu. Wolałbym był rano siedzieć u Schlesingera, aniżeli łazić po 13-stu pokojach gabinetu zoologicznego. Śliczny jest wprawdzie, ale skład muzyczny wyżej wymienionego na coś więcej by mi się przydał. Lecz od przybytku głowa nie boli – będę i tam. Dzisiaj rano oglądałem także dwie fabryki fortepianów; Kisling mieszka na końcu Friedrichstrasse ; żadnego wykończonego nie miał, próżnom się fatygował. – Dobrze się zdarzyło, że tu, w domu gospodarza, jest fortepian i że na nim grać mogę. Nasz oberżysta admiruje mię co dzień, skoro go (a raczej jego instrument) odwiedzam. W drodze nie było tak źle, jak się z początku zdawać mogło – a lubo w drążkowych pruskich dyliżansach dużo się pieprzu natłukło, jednakże na dobre mi to wyszło, jak widzę, bom zdrów i bardzo zdrów. Nasze podróżne towarzystwo składało się z jednego prawnika, Niemca, zamieszkałego w Poznaniu, a odznaczającego się ciężkimi niemieckimi żartami, i tłustego Prusaka, agronoma, którego już dyliżanse (albowiem wiele podróżował) wykształciły. Taka to była nasza kompania aż do ostatniej stacji przed Frankfurtem, gdzie nam przybyła jakaś niemiecka Korinna, pełna achów, jaów, najów , słowem, istna romantyczna pupka. Ale i to bawiło, zwłaszcza że się przez całą drogę gniewała na swego sąsiada, prawnika. Okolice Berlina z tej strony nie są najpiękniejsze, ale zachwycają porządkiem, czystością, doborem rzeczy, słowem, pewną przezornością, jaka się daje widzieć niemal w każdym kąciku. Z innych stron miasta jeszcze nie byłem; dziś być nie mogę, chyba jutro. Pojutrze już się zaczynają posiedzenia, na które pan Lichtenstein obiecał mi dać kartę wnijścia. Tegoż dnia ma być wieczorem przyjęcie badaczów natury przez Humboldta. Pan Jarocki chciał się postarać, ażeby mnie tam wpuszczono, alem go prosił, aby tego nie czynił, bo mi się to nie na wiele przyda, a potem krzywo by mogły patrzeć na mnie inne zagraniczne głowy, gdyby między sobą ujrzały profana. Zresztą, nigdy nie chcę być nie na swoim miejscu. I tak już przy stole, zdaje mi się, krzywo na mnie patrzył mój sąsiad. Był to profesor botaniki z Hamburga, pan Lehmann. Zazdrościłem mu jego paluchów. Ja dwoma rękami bułkę łamałem, on jedną pogniótł ją na placek. Żabka takie miał łapeczki jak niedźwiedź. Gadał z panem Jarockim przeze mnie, a w rozmowie tak się zapominał, tak się zapalał, że po moim talerzu paluchami gmyrał i okruszyny zmiatał. (To prawdziwy uczony, bo przy tym miał nos duży i niezgrabny.) Siedziałem jak na szpilkach podczas zamiatania mojego talerza i potem musiałem go froterować serwetą. Marylski za grosz gustu nie ma, jeżeli mówi, że berlinki są piękne: są to wszystko same gołe szczęki, alias gęby bez zębów. A stroją się, to prawda, ale szkoda owych pociętych pysznych muślinów na takie lalki irszane. Wasz szczerze kochający Fryderyk. ",
446,['Fryderyk Chopin'],['Justyna Chopin'],Berlin,Warszawa,1828-09-20,,"Berlin, 20 września 1828 r.",Do rodziny w Warszawie," Zdrów jestem i zacząwszy od wtorku, jakby dla mnie umyślnie, co dzień dają coś nowego w teatrze. Co większa, słyszałem już jedno Oratorium w Singakademii , Corteza , Il matrimonio segreto Cimarosy, Kolportera Onslowa z zadowoleniem słuchałem. Jednakże oratorium Cäcilienfest Händla więcej się zbliżało do ideału, jaki sobie o wielkiej muzyce utworzyłem. Ze śpiewaczek nie ma teraz żadnej z okrzyczanych oprócz panny Tibaldi (alto) i młodej, 17-letniej, von Schätzel, którą najprzód w Singakademii , a potem w teatrze, w Kolporterze , słyszałem. W Oratorium więcej mi się podobała; może lepiej do słuchania byłem usposobionym. Jednak i tam nie obeszło się bez ale ; już to chyba w Paryżu go nie będzie. U Lichtensteina od tego czasu nie byłem, albowiem tak jest zajęty urządzeniami sesyj, że pan Jarocki zaledwie kilka słów z nim zamienić może. Pomimo tego wystarał mi się o bilet wnijścia na posiedzenia. Miejsce było wyborne, słyszałem i widziałem, co było można, nawet kronprinzowi dobrze się przypatrzyłem. Spontiniego, Zeltera, Mendelssohna widziałem, lecz z żadnym nie mówiłem, bo nie śmiałem się sam rekomendować. X. Radziwiłł dziś ma przyjechać; po śniadaniu pójdę się dowiedzieć. Xiężnę Lignicką widziałem w Singakademii , a spostrzegłszy kogoś w liberii ubranego i z nią rozmawiającego, pytam sąsiada, czy to królewski kamerdyner? „ Ei, das ist ja Excellenz von Humboldt ” [1] , odpowiedział. Tak mi go mundur ministrowski zmienił, że pomimo dobrze w pamięci wyrytych rysów twarzy tego wielkiego piétona [2] (bo aż na Cimborasso łaził) wcale go poznać nie mogłem. Wczoraj także był na Kolporterze , czyli, jak tu nazywają, Hausirerze , a po naszemu, ile mi się zdaje, na Kramarzu , w loży królewskiej książę Karol. Onegdaj zwiedzaliśmy bibliotekę. Ogromna, jednakże bardzo mało dzieł muzycznych. Tam widziałem własnoręczny list Kościuszki, który to list wypisywał sobie po literze Falkenstein, biograf naszego bohatyra. Spostrzegłszy, żeśmy Polacy, że gładko czytamy list, co on mozolnie malował, prosił pana Jarockiego o wytłomaczenie treści po niemiecku, wypisując ją za dyktowaniem do pugilaresu. Jest to jeszcze dosyć młody człowiek; ma urząd sekretarza w bibliotece drezdeńskiej. Widziałem tam również redaktora muzycznej gazety berlińskiej i z tym parę słów mówiłem. Jutro Freischütz! ... tego mi właśnie potrzeba. Będę mógł czynić porównania z naszymi śpiewakami. Dziś otrzymałem bilet na wspólny obiad w Exercirhausie . Więcej się teraz karykatur nazbierało. [1] Ei, das ist... Humboldt (niem.) – to jest przecież ekscelencja von Humboldt. [2] Pièton (fr.) – piechur. ",
447,['Fryderyk Chopin'],['Justyna Chopin'],Berlin,Warszawa,1828-09-27,,"Berlin, sobota 27 [września 1828]",Do rodziny w Warszawie," Zdrów jestem, widziałem, co można było widzieć. Wracam do Was. W poniedziałek (to jest od pojutrza za tydzień) uściśniemy się. Służy mi waguska. Nic nie robię, tylko łażę na teatr. Wczoraj była: Das unterbrochene Opferfest , gdzie niejedna chromatyczna gamma, przez pannę Schätzel wypuszczona, przeniosła mię na Wasze łono. Po wasze przypomniała mi się berlińska karykatura. Stoi wyrysowany napoleoński żołnierz, przy odwachu, z karabinem, i pyta: „ qui vive ?” [1] , a idąca tłusta Niemka odpowiada: „ la vache ” [2] . Chciała powiedzieć „ die Wäscherin ” [3] , ale pragnąc, ażeby to było więcej elegancko i ażeby francuski żołnierz łatwiej ją zrozumiał, sfrancuszczyła swoją godność! Między ważniejsze sceny pobytu liczyć mogę drugi obiad z panami naturalistami. We wtorek, w wigilią rozjazdu, był obiad ze śpiewami zastosowanymi do okoliczności. Co żyło, śpiewało, a co tylko przy stole siedziało, spijało i brzękało w takt muzyce. Zelter dyrygował; przy nim stał na pąsowym postumencie wielki wyzłacany kielich na znak najwyższej muzykalnej godności. Jedli więcej niż zwykle; przyczyna temu jest następująca: Panowie badacze natury, a szczególniej zoologowie, zajmowali się głównie ukształceniem mięsa, sosów, rosołu itp. rzeczy, więc przez te kilka dni sesyj tyle postępu w jedzeniu uczynili. Na Königstädter Theater drwiono już tym sposobem z uczonych, że w jakiejś komedii (na której nie byłem, lecz wiem z opowiadania) piją piwo i pyta jeden drugiego: „Dlaczego teraz piwo w Berlinie tak dobre?” – „A, bo się zjechali badacze natury” – odpowiedział. Ale czas iść spać, bo jutro raniuteńko musimy być na poczcie. W Poznaniu zostaniemy dwa dni, in gratiam [4] obiadu, na który nas zaprosił arcybiskup Wolicki. Jak się zobaczymy, dopiero to będziemy gawędzić! Do widzenia… [1] Qui vive? (fr.) – kto idzie? [2] La vache (fr.) – krowa. [3] Die Wäscherin (niem.) – praczka. [4] In gratiam (łac.) – z racji, z powodu. ",
448,['Fryderyk Chopin'],['Tytus Woyciechowski'],Warszawa,Poturzyn,1828-12-27,,"Warszawa, w sobotę dn. 27 grudn. 1828",Do Tytusa Woyciechowskiego w Poturzynie," Najdroższy Tytusie. Leniłem się aż do chwili, w której uczucie przyjaźni górę nad nałogiem wzięło. Chcąc, abyś list ten na pierwszego i 4-go stycznia miał w domu, choć zaspany, wziąłem się do pióra. Nie będę ci tej kartki obarczał mnóstwem komplementów, wyszukanych życzeń, ordynaryjnych częstokroć konceptów, bo mnie znasz i ja Cię znam; w tym to szukaj przyczyny milczenia. Max dokładną dał mi wiadomość o Tobie i o zdrowiu twej Mamy nazajutrz po przyjeździe swoim do Warszawy. Przechodząc do Uniwersytetu wpadł zaraz do mnie i z wielkim zapałem hrubieszowskie strony wspominał. Przednie były niektóre jego opisy, między innymi, o twojego sąsiada, co wrócił z Paryża, gdym go zapytał, „fryzuje się”, odpowiedział krótkim serio-akcentem. – U pani Pruszak znów ma być komedia; dano mi jakąś rolę Pedra w Les projets de mariage par Duval. Po nowym roku wyjeżdżają na dwa śluby, jeden panny Skarżyńskiej (krakowianki) z Łuszczewskim, a drugi panny Skarżyńskiej ze Studzieńca, nb. najstarszej, z nie wiem kim. Wiem, że kiwniesz głową w tym miejscu i powiesz, co ten Fryc mi za bajdy prawi, ale jużem napisał, nie zmażę, bo nie mam czasu do przepisywania. – Z innej wsi nowina, że Jędrzejewicz w Paryżu został członkiem jakiegoś towarzystwa, podobno geograficznego. – Jednak to, co Cię najwięcej zajmie, jest, że ja, biedny, ja muszę dawać niby lekcje. Przyczyna tego jest następująca. N. lia fatto infelice la signorina governante, della Casa, nella strada Marszałkowska. La signorina governante [h]a uno bambino nell’ventre, e la Contessa sive la padrona non vuole vedere di piu il seduttore. II migliore evento é, che credevano avanti, che tutto e apparito, ch’il seducente son io perche io ch’era piu d’un messo a Saniki, e sempre andava colla governante camminar nell’giardino. Ma andar’e camminar’e niente di piu. Ella non e incantante . Niedołęga io, non ho avuto alcuno apetito [1] na szczęście dla mnie. Madama Pruszak namówiła Mamę i Papę tak, że daję lekcje. – Oleum et operam perdidi . [2] Ale niech się dzieje, co chcą. Rondo à la Krakowiak skończone w partycji. Introdukcja oryginalna, więcej niż ja cały z bajowym surdutem. Ale Trio jeszcze nie skończone. Na górze już jest pokój mający mi służyć ku wygodzie, z garderóbki schody do niego wyprowadzone. Tam mam mieć stary fortepian, stare biurko, tam ma być kąt schronienia dla mnie. Osierociałe Rondo na 2 pantaliony znalazło ojczyma w osobie Fontany (możeś go kiedy u mnie widział, chodzi on do Uniwersytetu), przeszło miesiąc się uczył, ale się nauczył, i niedawno u Bucholtza doświadczyliśmy efektu, jaki by sprawić mogło . Mogło , dlatego że niezupełnie stroiły pantaliony, nie zawsze dopisywało czucie i te wszystkie drobnostki, co wiesz, ile odcienia każdej nadają rzeczy. Od tygodnia nicem nie napisał ani dla ludzi, ani dla Boga. Latam od Anasza do Kaifasza i dziś jestem u Wincengerodowej na wieczorze, skąd jadę na drugi do Panny Kickiej. Wiesz, jak to wygodnie, kiedy się spać chce, a tu proszą o improwizacją. Dogódźże wszystkim! – Rzadko zdarzy się myśl podobna tej, co nieraz rano na Twoim pantalionie tak snadnie weszła mi pod palce! – Gdzie ruszyć, Leszczyńskiego nędzne instrumenta, bom ani jednego nie widział, co by się zbliżył głosem do pantalionu twej Siostry albo do naszych. – Wczoraj rozpoczął się teatr polski Preciozą , a francuski przez Rataplan . Dziś Geldhab , jutro Ślusarz . Ja jutro, jako w niedzielę, u P. Pruszak na obiedzie. Mówił mi Kostuś, żeś do niego pisał, nie myśl, żebym się krzywił, żeś do mnie nie pisał; znam twoją duszę, o papier nie stoję; a jeżeli tyłem Ci już bez sensu nabazgrał, to jedynie dlatego, żeby Ci przypomnieć, że tak cię mam w sercu jak dawniej, że ten sam Fryc jestem co dawniej. F. Chopin. Nie lubisz, żeby cię całować. Dziś pozwól mi tego. Najlepszego zdrowia Twej Mamie od całego domu. – Brata uściśnij. Żywny wam się kłania. 9 września w Sannikach u Pruszaków przerobiłem Rondo C-dur na 2 fortepiany (dotąd nie wydane). Trio g-minor niezupełnie skończone. [1] N. lia fatto... apetito (wł.) – N. unieszczęśliwił pannę guwernantkę w domu przy ul. Marszałkowskiej. Panna ma dziecinę w brzuszku, a hrabina, czyli pani domu, nie chce widzieć więcej uwodziciela. Ale najlepsze w tym, że poprzednio myślano, iż rzeczywiście wydawało się, jakobym ja był uwodzicielem, ponieważ byłem dłużej niż miesiąc w Sannikach i zawsze z guwernantką wychodziłem do ogrodu na przechadzkę. Ale chodziłem na przechadzkę i nic więcej. Ona nie jest zachwycająca. Ja, niedołęga, nie miałem apetytu. (Przekł. Jach., s. 35.) W oryginale kilka błędów ortograficznych, składnia jest wadliwa. [2] Oleum et operam perdidi (łac.) – straciłem tylko czas. ",
449,['Mikołaj Chopin'],['Stanisław Grabowski'],Warszawa,Warszawa,1829-04-13,,"Warszawa, dnia 13 kwietnia 1829 r.","Mikołaj Chopin do St. Grabowskiego, Ministra W. R. i O. P. w Warszawie"," Jaśnie Wielmożny Ministrze. Pracując od lat dwudziestu w zawodzie nauczycielskim przy Liceum Warszawskim, w przekonaniu, iż dopełniałem obowiązki o tyle, ile tylko siły moje dozwoliły, poważam się udać z pokorną prośbą moją do JW Ministra i upraszać Go o wyjednanie mi łaski u Rządu, którą za najwyższą dla siebie nagrodę poczytam. Mam syna, którego wrodzona zdolność do muzyki do ukształcenia w tej sztuce powołuje. Błogosławionej pamięci Najjaśniejszy Cesarz i Król Aleksander raczył najłaskawiej obdarzyć go kosztownym pierścieniem na znak zadowolenia swego, gdy miał zaszczyt dać się słyszeć przed tym Monarchą. Jego Cesarzowiczowska Mość WX Naczelny Wódz raczył najłaskawiej dozwolić, ażeby nieraz w jego obecności wzrastającego talentu swego mógł dawać dowody. Wiele na koniec dostojnych osób i znawców muzyki mogłoby potwierdzić to zdanie, iżby syn mój mógł się stać użytecznym krajowi w obranym zawodzie, gdyby miał sposobność dokończenia nauk do zupełnego uzdatnienia się potrzebnych. Ukończył on już wszelkie poprzednie nauki, w czym się do świadectwa Rektora Wyższej Szkoły Muzycznej i Profesora Uniwersytetu Elsnera odwołuję. Potrzeba mu tylko teraz, aby mógł zwiedzić zagraniczne kraje, zwłaszcza Niemcy, Włochy i Francją, ażeby się na dobrych wzorach dostatecznie mógł ukształcić. Gdy na odbycie takiej podróży, która do lat trzech trwać może, trzeba funduszów, na jakie szczupłe zasiłki moje, na pensji nauczyciela jedynie oparte, wystarczać nie mogą, zanoszę przeto najpokorniejszą prośbę do JW Ministra, ażeby raczył u Rady Administracyjnej z funduszu do dyspozycji Namiestnika zostawionego pewien zasiłek na podróż syna mego wyjednać. Z głębokim uszanowaniem Jaśnie Wielmożnego Ministra najniższy sługa Mikołaj Chopin Prof. Liceum War. ",
450,['Fryderyk Chopin'],['Justyna Chopin'],Wiedeń,Warszawa,1829-08-01,,"Wiedeń, 1 sierpnia 1829",Do rodziny w Warszawie," Najukochańsi rodzice i siostry moje. Szczęśliwie, wesoło, zdrowo, doskonale, nieledwie że wygodnie stanęliśmy wczoraj w Wiedniu. Od Krakowa jechaliśmy separatwagenem [1] lepiej, aniżelibyśmy własnym mogli jechać powozem. Piękne okolice Galicji aż do Bilska, później Śląska Górnego i Morawii, tym przyjemniejszą podróż nam czyniły, że deszcz, czasami tylko w nocy padający, oswobodził nas od niegodziwego na chossée kurzu. Nim zacznę opisywać Wiedeń, powiem, co się stało z Ojcowem. W niedzielę po obiedzie, nająwszy sobie wóz czterokonny, krakowski, za 4 talary, paradowaliśmy w nim jak najwyborniej. Minąwszy miasto i piękne okolice Krakowa kazaliśmy naszemu woźnicy prosto jechać do Ojcowa, sądząc, iż tam mieszka p. Indyk, chłop, u którego zwykle wszyscy nocują, gdzie i panna Tańska nocowała także. Nieszczęście chciało, że pan Indyk mieszka o milę od Ojcowa, a nasz woźnica, nieświadomy drogi, wjechał w Prądnik, rzeczkę, raczej przeźroczysty strumień, i nie można było znaleźć innej drogi, bo na prawo i na lewo skały. Około godziny 9-tej wieczorem spotkało nas, tak koczujących i nie wiedzących, co czynić, jakichciś dwóch ludzi; ci, ulitowawszy się nad nami, podjęli się przewodniczyć do pana Indyka. Musieliśmy iść piechotą dobre pół mili, po rosie, pośród mnóstwa skał i ostrych kamieni. Często rzeczkę po okrągłych belkach potrzeba było przechodzić, i to wszystko w noc ciemną. Nareszcie po wielu trudach, kuksach i marudach zaleźliśmy przecie do pana Indyka. Nie spodziewał się tak późno gości. Dał nam pokoik pod skałą, w domku umyślnie dla turystów zbudowanym. Izabello!... tam, gdzie panna Tańska stała! Każden więc z moich kolegów rozbiera się i suszy przy ogniu roznieconym na kominku przez poczciwą panią Indykową. Ja tylko, usiadłszy w kąciku, mokry po kolana, medytuję, czy się rozebrać i suszyć, czy nie; aż tu widzę, jak pani Indykowa zbliża się do pobliskiej komory po pościel. Tknięty zbawiennym duchem, idę za nią i spostrzegam mnóstwo wełnianych czapek krakowskich. Czapki te są podwójne, niby szlafmyce. Zdesperowany, kupuję jedną za złoty, rozrywam na dwoje, zdejmuję buty, obwijam nogi, a przywiązawszy dobrze sznurkami, tym sposobem oswobadzam się od niechybnego zaziębienia. Przybliżywszy się do kominka napiłem się wina, naśmiałem z poczciwymi kolegusami, a tymczasem pani Indykową posłała nam na ziemi, gdzieśmy się wybornie przespali... [Dalszą część tego listu podaje Karasowski tylko w streszczeniu: „Dalej Fryderyk opisuje Ojców, Pieskową Skałę, groty Czarną i Królewską, w której niegdyś pod koniec XIII wieku, jak niesie ludowe podanie, król Łokietek ukrywał się przed nieprzyjaciółmi swymi. Fryderyk unosi się nad tym wszystkim, mówiąc w zachwyceniu: «że choćby dla niczego, to dla tej prawdziwej piękności Ojcowa warto było zmoknąć». List terfjest w końcu wypełniony opisem wiedeńskiej galerii obrazów, którą naprędce zwiedził, tudzież innymi mniej mogącymi zająć czytelników szczegółami.”] [1] Separatwagen (niem.) – ekstrapoczta. ",
451,['Fryderyk Chopin'],['Justyna Chopin'],Wiedeń,Warszawa,1829-08-08,,"Wiedeń, 8 sierpnia 1829 r.",Do rodziny w Warszawie," Zdrów jestem i wesół. Nie wiem, co to jest, ale Niemcy mi się dziwią, a ja im się dziwię, że oni się mają czemu dziwić. Haslinger dzięki listowi pana Elsnera nie wiedział, gdzie mię posadzić. Kazał zaraz synowi igrać przede mną, pokazywał, co tylko miał we względzie muzycznym najciekawszego, i przepraszał, iż żony przedstawić nie może, bo jej w domu nie ma. Z tym wszystkim jeszcze moich rzeczy nie drukował. Nie pytałem go się o nie, ale pokazując mi najpiękniejszą swoją edycję, oświadczył, że moje Wariacje podobnież za tydzień w „Odeonie” wyjdą. Anim się tego spodziewał. – Zachęca mię, ażebym grał publicznie. Tutejsi mówią, że Wiedeń dużo by stracił, gdybym wyjechał nie dawszy się słyszeć. Są to wszystko dla mnie rzeczy niepojęte. Schuppanzigh, do którego miałem także listy, powiedział mi, że chociaż nie daje więcej zimowych kwartetów, jednakże będzie się starał urządzić choć jeden w czasie mojej w Wiedniu bytności. U Hussarzewskich byłem raz; stary się entuzjazmował grą moją i na obiad prosił. Na obiedzie było dużo wiedeńczyków, i jakby się z nimi zmówił, kazali mi wszyscy grać publicznie. Stein chciał mi dać natychmiast jeden z instrumentów swoich do domu, a potem na koncert, gdybym go dał. Graff, który jednakże lepszym od niego jest fabrykantem, powiedział mi to samo. Würfel utrzymuje, iż ażeby pokazać coś nowego i narobić hałasu, koniecznie grać potrzeba. Tutejszy żurnalista p. Blahetka, którego poznałem u Haslingera, także mi każe występować. Wariacje im się strasznie podobają. Hrabia Gallenberg poznał mię tamże; on zarządza teatrem, gdzie już kilka nędznych koncertów słyszałem. Haslinger utrzymuje, że dla kompozycji moich lepiej będzie, jak je Wiedeń usłyszy, że gazety zaraz pochlebnie napiszą, za co wszyscy ręczą. Słowem, kto mię usłyszy, każe grać, a Würfel jeszcze tę uwagę dodał, że kiedy już jestem raz w Wiedniu i rzeczy moje mają wyjść niebawem, ażebym koniecznie wystąpił, bo inaczej chyba umyślnie musiałbym przyjechać. Zaręcza, iż teraz pora najstosowniejsza, bo wiedeńczycy głodni są nowej muzyki. Nie godzi się młodemu artyście porzucać takiej sposobności. Zresztą, gdybym występował jako egzekutor tylko, mniej by to znaczyło, ale ukazuję się ze swoimi dziełami, więc śmiało mogę się odważyć itp. Chce on, ażebym grał najprzód Wariacje , potem Rondo z Krakowiaka , dla uderzenia nowością, a na koniec, ażebym improwizował. Czy przyjdzie do czego? jeszcze nie wiem. Stein bardzo dla mnie grzeczny i przyjacielski, lecz na jego instrumencie grać bym nie mógł, prędzej na Graffa; za nim jest także Haslinger, Blahetka i Würfel. Dzisiaj się decyduję. Gdzie się obrócę, klekoczą mi wszyscy głowę, ażeby grać. Znajomości muzycznych mam już dosyć; Czernego tylko jeszcze nie znam, ale Haslinger obiecał mię z nim poznać. – Oper widziałem trzy: Białą damę , Kopciuszka i Krzyżaka Meyerbera. Orkiestra i chóry doskonałe. Dziś Józef w Egipcie . W Akademii Muzycznej słyszałem grającego dwa razy solo Maysedera. – Miasto ładne, podoba mi się; namawiają mię, ażebym tu został na zimę. – W tej chwili nadszedł Würfel, idę z nim do Haslingera. P. S. Jużem się zdecydował, Blahetka powiada, że zrobię furorę , bom wirtuoz pierwszego kalibru; iż między Moschelesa, Herza, Kalkbrennera liczyć mię potrzeba. Würfel prezentował mię dziś hr. Gallenbergowi, kapellmeistrowi Seyfriedowi i każdemu, kogo spotkał, jako młodzieńca, którego on namówił do dania koncertu (notabene bez żadnego honorarium), co się bardzo hr. Gallenbergowi podobało, bo tu idzie o jego kieszeń. Gazeciarze wszyscy dużymi oczyma na mnie patrzą; członkowie orkiestry nisko się kłaniają, bo pan dyrektor opery włoskiej, której już nie ma, pod rękę się ze mną prowadzi. Istotnie, Würfel wszystko mi ułatwił; sam będzie na próbie i szczerze się zajmuje moim wystąpieniem. On i w Warszawie był dla mnie dobrym; Elsnera najmilej wspomina. Dziwią się tutaj, jak Kessler, Ernemann i Czapek mogą siedzieć w Warszawie, kiedy ja tam jestem. Ale ja im tłumaczę, że bloss aus Musikliebe [1] gram i że lekcji nie daję. Wybrałem na koncert instrument Graffa; obawiam się Steinowi przez to uchybić, lecz mu pięknie za jego grzeczność podziękuję. Mam nadzieję, że mi Pan Bóg dopomoże – bądźcie spokojni! [1] Bloss aus Musikliebe (niem.) – tylko z miłości do muzyki. ",
452,['Fryderyk Chopin'],['Justyna Chopin'],Wiedeń,Warszawa,1829-08-12,,"[Wiedeń], środa, 12 sierpnia 1829",Do rodziny w Warszawie," Z przeszłego listu wiadomo Wam, najukochańsi rodzice, że się dałem namówić na danie koncertu; wczoraj więc, to jest we wtorek, wieczorem o godzinie 7-ej na teatrze cesarsko-królewskim opery na świat wystąpiłem! To wczorajsze wystąpienie w teatrze nazywają tu eine musikalische Akademie . Ponieważ nie miałem nic z tego i nie starałem się mieć, więc hr. Gallenberg przyśpieszył owe wystąpienie ułożywszy porządek następujący: Uwertura Beethovena Moje Wariacje Śpiew panny Veltheim Moje Rondo . I znów śpiew, po czym mały balet dla zapełnienia wieczoru. Na próbie orkiestra tak źle akompaniowała, że Rondo przemieniłem na Freie Phantasie . Skórom się na scenie pokazał, dostałem brawo; po odegraniu każdej wariacji takie były oklaski, żem nie słyszał tutti [1] orkiestry. Po skończeniu tyle klaskano, iż musiałem drugi raz wyjść i ukłonić się. Freie Phantasie , lubo nie tak szczególniej mi się udała, jednakże silniej jeszcze bito brawo i znów potrzeba było pokazać się na scenie. Lepiej na niej wyszedłem dlatego, że Niemcy umieją to cenić. Myśl powziętą w sobotę Würfel we wtorek do skutku doprowadził, jemu też wiele winien jestem. W sobotę poznałem Gyrowetza, Lachnera, Kreutzera, Seyfrieda; z Maysederem długo rozprawiałem. Stojąc przed teatrem widzę hr. Gallenberga; przybliża się on do mnie i proponuje, ażeby grać we wtorek; przystałem na to i nie wygwizdali mię! Jak przyjadę, opowiem wszystko lepiej, niżbym napisać potrafił. Bądźcie spokojni o moją osobę i o moją sławę. Dziennikarze polubili mię; może przypną łatkę, ale to potrzeba dla odcieniowania pochwały. Gallenbergowi podobały się moje kompozycje. Teatralny reżyser p. Demar nadzwyczaj dla mnie grzeczny i dobry. Przed wejściem na scenę tyle mię ośmielił swymi zapewnieniami, tyle umysłowi mojemu roztargnienia sprawił, że strachu wielkiego nie miałem, zwłaszcza że nie było pełno w sali. Przyjaciele moi i koledzy rozstawili się po kątach dla słuchania rozmaitych zdań i krytyk. Celiński może powiedzieć, jak mało nagan słyszano: tylko Hube największą słyszał. Jakaś dama powiedziała: „ Schade um den Jungen, dass er so wenig Tournüre hat ” [2] . Jeżeli taką tylko dano mi naganę, a przysięgają się, że same jedynie pochwały słyszeli i że nigdy brawa nie zaczynali, więc się nie mam czego turbować! Improwizowałem na temat Białej damy , na prośbę zaś reżysera, któremu się moje Rondo na próbie nadzwyczaj podobało, tak że wczoraj po koncercie ścisnąwszy mię mocno za rękę powiedział: „ Ja, dass « Rondo » muss hier gespielt werden ” [3] – ażebym wziął jeszcze polski temat, wybrałem Chmiela , co zelektryzowało publiczność, nieprzyzwyczajoną do takich pieśni. Moje parterowe szpiegi zaręczają, że aż skakano na ławkach. Wertheim przypadkiem wczoraj z żoną z Karlsbadu przyjechawszy poszedł zaraz na teatr, ale nie mógł się zorientować, że to ja grałem; był już dzisiaj u mnie z powinszowaniem. Widział się w Karlsbadzie z Hummlem; powiada, że Hummel wspominał mu o mnie i że dziś do niego napisze donosząc o moim wystąpieniu. – Haslinger drukuje; afisz koncertu schowany. Powszechny jednak głos jest, iż za słabo grałem, a raczej za delikatnie dla przyzwyczajonych do tłuczenia fortepianów tutejszych artystów. Spodziewam się tego zarzutu w dzienniku, zwłaszcza że córka redaktora wali strasznie po instrumencie. Nic nie szkodzi; bo przecie nie można nie mieć żadnych ale , a wolę takie, aniżeli gdyby powiedziano, że gram za mocno. Przyszedł wczoraj na scenę hr. Dietrichstein, osoba bliska cesarza, mówił ze mną dużo po francusku; chwalił i zachęcał, żeby dłużej w Wiedniu zostać. Orkiestra piorunowała na moje źle pisane nuty i krzywiła się aż do improwizacji, po której biła także brawo wśród oklasków i okrzyków całej publiczności. Widzę, że ją mam za sobą, o innych artystach jeszcze nic nie wiem; nie powinni być nieprzyjaźni, bo wiedzą, że nie dla korzyści materialnych grałem. Pierwsze więc moje wystąpienie, o ile było niespodziane, o tyle szczęśliwe. Hube powiada, że człowiek nigdy zwyczajną drogą i podług ułożonego przez siebie planu nie dojdzie do niczego, potrzeba coś losowi zostawić. Tak też na los szczęścia dałem się na koncert namówić. Jeżeli w gazetach mię tak wychłoszczą, że nie będę mógł się więcej światu pokazać, zdecydowałem się malować pokoje, bo pędzlem przez papierek najłatwiej ciągnąć, a zawsze się jest synkiem Apollina. Ciekawym, co na to wszystko powie pan Elsner; może mu się nie podoba, żem grał? Ale tak mię odurzyli, żem się nie mógł wymówić. Zdaje mi się zresztą, iż nic złego nie zrobiłem. Nidecki wczoraj szczególniej bardzo wiele okazywał mi przyjaźni; przeglądał, poprawiał głosy orkiestrowe i szczerze się cieszył z oklasków. – Grałem na instrumencie Graffa. Dziś mędrszy i doświadczeńszy jestem o jakie 4 lata. Ach! Dziwiliście się pewno, żem przeszły list Maderą przypieczętował; lecz tak byłem roztargniony, iż wziąłem pierwszą lepszą pieczątkę kelnera, co leżała pod ręką, i prędko list zapieczętowałem. [1] Tutti (wł.) – wszyscy; tu: całej. [2] Schade... hat (niem.) – szkoda, że ten młodzieniec jest tak niepokaźny [3] Ja... werden (niem.) – tak, trzeba tu zagrać Rondo . ",
453,['Fryderyk Chopin'],['Justyna Chopin'],Wiedeń,Warszawa,1829-08-13,,"[Wiedeń], czwartek, 13 sierpnia [1829]",Do rodziny w Warszawie," Jeżeli kiedy, to teraz rad bym, żebyśmy razem byli. Dziś poznałem hr. Lichnowskiego; nie mógł mię dosyć nachwalić; Würfel mię do niego zaprowadził. Jest to ten sam, co był największym przyjacielem Beethovena. Głos powszechny utrzymuje, żem się noblessie tutejszej podobał. Schwarzenbergowie, Wrbny itp. nadzwyczaj chwalili delikatność i elegancję gry mojej; dowodem tego hr. Dietrichstein, co był u mnie na scenie. Pani Lichnowska z córką, u których byłem dzisiaj na herbacie, cieszy się nieskończenie, iż w przyszły wtorek dam drugi koncert. Powiedziała mi ona, że gdy będę przez Wiedeń do Paryża jechać, ażebym nie zapomniał być u nich, a dadzą mi list do jakiejś comtessy, siostry samego Lichnowskiego. Wiele grzeczności. Czerny dużo mi komplimentów nagadał, Schuppanzigh i Gyrowetz także. Dziś w Antiken-gabinecie [1] widzi mię jakiś Niemiec; gdym słowo przemówił, pyta się Celińskiego, czy to Chopin? i z wielkimi susami przypada do mnie, cieszy się, że ma przyjemność poznać bliżej takiego Künstlera [2] , mówiąc: „ Sie haben mich vorgestern wahrhaft entzückt und begeistert. ” [3] Był to ten sam, co obok Maciejowskiego siedząc strasznie się Chmielem cieszył. Już trzeciego koncertu nie dam i drugiego nie grałbym nawet, gdyby nie to, że koniecznie chcieli, a potem przyszło mi na myśl, iż w Warszawie mogliby powiedzieć: „Cóż tam, jeden koncert dał i wyjechał, może się źle wydał.” Obiecują mi dobrą recenzję. Byłem dziś u żurnalisty; podobałem mu się, na szczęście. Nie piszę, ile Würfel dla mnie dobry, bo tego opisać nie można. I drugi raz gram darmo, a to dla ujęcia sobie pana hrabiego, któremu chudo w kieszeni (ale to w sekrecie). Mam grać Rondo i improwizować. Jestem zresztą zdrów i wesół, jem i piję dobrze. Wiedeń mi się podoba i Polaków w nim dosyć; w balecie nawet jest jeden, który podczas mego wystąpienia tyle się o mnie troszczył, że mi sam wodę z cukrem przynosił, dodawał serca itp. – Panu Elsnerowi proszę to wszystko powiedzieć i przeprosić go, że nie piszę, ale tak jestem rozerwany, że nie wiem, gdzie mi się godziny podziewają. Panu Skarbkowi, co mię głównie namawiał na danie koncertu, dziękuję, bo to już wstęp na świat. [1] Antiken-gabinet (z niem.) – gabinet starożytności. [2] Künstler (niem.) – artysta. [3] Sie haben... begeistert (niem.) – pan mnie onegdaj prawdziwie zachwycił i porwał. ",
455,['Wilhelm Würfel'],['Jan Nepomuk Štěpánek'],Wiedeń,Praga,1829-08-19,,"Wiedeń, 19 sierpnia 1829 r.",Wilhelm Würfel do Dyrektora Stiepanka w Pradze," Najczcigodniejszy Panie Dyrektorze. Oddawcą niniejszego listu jest utalentowany młody człowiek, którym się już w Warszawie bardzo interesowałem; zachęcony przeze mnie wystąpił ostatnio dwukrotnie w teatrze Kärntnertor jako pianista z najwyższym powodzeniem; proszę Wielce Szanownego Pana o łaskawe poparcie, gdyby miał się produkować publicznie w Pradze. Zależy mu bardziej na uznaniu niż na honorarium, aby mógł powiedzieć w swej ojczyźnie, że był wszędzie, w Pradze, Wiedniu itp., przyjmowany z uznaniem. Nie polecałbym go tak gorąco, gdyby nie był tego całkowicie godnym. Co do mnie to pilnie pracuję nad pewną wielką operą, którą najprawdopodobniej wystawimy w teatrze Kärntnertor. Ale waham się jeszcze, gdyż mamy tym razem nienajlepszych śpiewaków: z wyjątkiem kilku prawdziwych artystów są to początkujący. Cieszyłbym się bardzo, gdyby Pan znalazł w Pradze jakąś dobrą sopranistkę, a także barytona i tenora: byliby gorąco pożądani przy tej operze. Libretto jest pióra bardzo znanego poety, romantyczno-komiczne, a więc w guście publiczności. Mam nadzieję co do tej kompozycji, że przewyższy ona mego Rübezahla . Zresztą pozwolę sobie udzielić Panu o tym bliższych informacji. Młody człowiek nazywa się Fryderyk von Chopin, jest ulubieńcem Dworu i publiczności w Warszawie. Zresztą nie chcę Panu zbytnio przeszkadzać, gdyż prawdopodobnie ma Pan ważniejsze sprawy niż odczytywanie moich gryzmołów. Pozostaję więc z najwyższym szacunkiem Wielce Szanownego Pana oddanym sługą Würfel Kapelmistrz. ",
454,['Fryderyk Chopin'],['Justyna Chopin'],Wiedeń,Warszawa,1829-08-19,,"[Wiedeń], dnia 19 sierpnia 1829 r.",Do rodziny w Warszawie," Jeżeli pierwszą razą zostałem dobrze przyjęty, to wczoraj jeszcze lepiej. Trzy razy brawo się wznawiało, gdym się ukazał na scenie; publiczność liczniej się zgromadziła. Baron..., nie wiem już, jak się nazywa, teatralny finansista, dziękował mi za recetę [1] mówiąc: „iż jeżeli zebrano się tak licznie, to z pewnością nie dla baletu, który wszyscy dobrze znają”. Moim Rondem ująłem sobie wszystkich z profesji muzyków. Zacząwszy od kapellmeistra Lachnera aż do stroiciela fortepianów, dziwią się piękności kompozycji. Wiem, iż podobałem się damom i artystom. Gyrowetz, stojący blisko Celińskiego, krzyczał i bił brawo. Tylko zakamieniałym Niemcom nie wiem, czylim dogodził. Wczoraj jeden z nich wraca z teatru, a już siedziałem przy kolacji; więc pytają go drudzy, jak się bawił? „Piękny balet” – odpowiedział. „Ale akademia?” Widać, że mię poznał, chociaż byłem do niego tyłem obrócony, gdyż o czym innym zaczął mówić. Czułem się w powinności nieprzeszkadzania mu w wylaniu uczuć i poszedłem spać mówiąc sobie: Jeszcze się ten nie urodził, Co by wszystkim dogodził! Dwa razy grałem, drugim razem jeszcze lepiej zostałem przyjęty; idzie to crescendo [2] , a zatem tak, jak ja lubię. Ponieważ dziś wieczorem o 9 wyjeżdżam, więc muszę rano wizyty pooddawać. Wczoraj Schuppanzigh wspominał, iż kiedy tak prędko Wiedeń opuszczam, to powinienem wkrótce wrócić. Odpowiedziałem, że przyjadę się uczyć; na to ów baron wtrącił: „iż w takim razie nie mam po co przyjeżdżać” – a co zostało innymi głosami potwierdzone. Są to komplimenta, ale pocieszające. Nikt mię tu za ucznia brać nie chce. Blahetka powiedział, iż się niczemu tyle nie dziwi, jak że ja się w Warszawie tego nauczyłem. Odpowiedziałem, iż z p. Żywnym i Elsnerem największy osioł by się nauczył. Przykro mi, że jeszcze żadnym dziennikiem zaświadczyć się nie mogę; wiem, iż recenzja w redakcji tego pisma, które zaprenumerowałem, a które już do Warszawy odsyłać będzie pan Bäuerle, redaktor, leży napisana. Nie wiem, może czekali drugiego wystąpienia. Wychodzi ono dwa razy na tydzień: we wtorek i sobotę; może też wprzód ode mnie coś pomyślnego albo niepomyślnego na moją stronę czytać będziecie. Uczonych i czułych ująłem. Będzie o czym gadać. – Chciałem co innego napisać, ale tak mi w głowie wczorajszy dzień siedzi, że nie mogę myśli zebrać do kupy... Moje finanse dotychczas dobrze stoją. Byłem teraz właśnie u Schuppanzigha i Czernego z pożegnaniem. Czerny czulszy aniżeli wszystkie jego kompozycje. – Zapakowałem już mój tłomoczek, jeszcze tylko muszę się udać do Haslingera, a stamtąd do kawiarni naprzeciw teatru, gdzie Gyrowetza, Lachnera, Kreutzera, Seyfrieda itp. zastanę. Za dwie noce i jeden dzień będziemy w Pradze; o 9-tej wieczorem siadamy do eilwagenu, śliczny będzie wojaż, śliczna kompania. [1] Receta (z fr. recette ) – wpływ, dochód. [2] Crescendo (wł.) – stopniowo, wzrastająco. ",
456,['Fryderyk Chopin'],['Justyna Chopin'],Paryż,Warszawa,1829-08-22,,"Praga, sobota, 22 sierpnia 1829 r.",Do rodziny w Warszawie," Po czułych w Wiedniu pożegnaniach, istotnie, że czułe, bo mi panna Blahetka dała swoje kompozycje z własnoręcznym podpisem na pamiątkę, a ojciec jej kazał mi uściskać Papę i Mamę i powinszować takiego syna. Młody Stein płakał, Schuppanzigh, Gyrowetz, słowem wszyscy artyści najczulej się żegnali. – Po takich więc historiach i obietnicy, że wrócę, wsiadam do eilwagenu. Odprowadzał nas Nidecki i jeszcze dwóch Polaków, półgodziną później do Triestu odjeżdżających. Bawili oni kilka dni w Wiedniu i często się z nami widywali. Jeden z nich nazywa się Niegolewski z Wielkopolski, młody chłopiec jadący do wód z guwernerem, a raczej towarzyszem podróży Kopytowskim, akademikiem warszawskim. Pani Hussarzewska, u której byłem na pożegnaniu (poczciwi i godni oboje), chciała mię zatrzymać na obiedzie, ale nie miałem czasu, trzeba było lecieć do Haslingera. – Ten także po czułych życzeniach powrotu i uczynieniu serio obietnicy, że moje Wariacje wyjdą dopiero za pięć tygodni, ażeby na jesień świat nimi zarzucić, poleca się Papie i kłania, choć znać nie ma przyjemności. Wsiadamy do eilwagenu; jakiś młody Niemiec z nami. Ponieważ dwie noce i dzień mieliśmy siedzieć koło siebie, więc zawieramy znajomość. Jest to kupiec z Gdańska, znający Pruszaków, Sierakowskiego z Waplewa, Jawurka, Ernemanna, Gresserów itp. Przed dwoma laty był w Warszawie, nazywa się Normann. Mieliśmy z niego doskonałego towarzysza podróży; wracał właśnie z Paryża. Stajemy w jednym hotelu i postanowiliśmy razem zwiedziwszy Pragę puścić się do Teplitz i Drezna. Dzieciństwem byłoby nie korzystać ze sposobności widzenia Drezna, zwłaszcza że finanse pozwalają, a w czterech wygodna i tania podróż. Po wielkich kuksach i kołataniach w eilwagenie – wczoraj o 12-tej w południe stanęliśmy w Pradze, więc zaraz do table d’hôte [1] . Po obiedzie udaliśmy się do Hanki, do którego pan Hube dał Maciejowskiemu list polecający. Żałowałem, że mi nie przyszło na myśl pisać do p. Skarbka prosząc o list polecający do tego znakomitego uczonego. Zabawiwszy się w katedralnym kościele na zamku, nie zastaliśmy Hanki w domu. W ogóle miasto piękne, jak z zamkowej góry widać; wielkie, stare i niegdyś zamożne. Dostałem sześć listów z Wiednia przed samym wyjazdem, pięć od Würfla, jeden od Blahetki do Pixisa, żeby mi konserwatorium pokazał. Chcieli też, bym tu wystąpił, ale trzy dni tylko zabawię; zresztą, nie mam ochoty popsuć tego, com sobie w Wiedniu pozyskał (bo i Paganiniego tutaj wywecowali), dam więc pokój. Te pięć listów od Würfla są do dyrektora i kapellmeistra teatru, do pierwszych tutejszych muzycznych figur. Oddam je, gdyż mię o to usilnie prosił, ale grać nie myślę. Poczciwy Würfel dał mi także list do Klengla w Dreźnie. Kończę pisać, bo czas pójść do Hanki; zarekomenduję mu się jako chrzestny syn Skarbka, spodziewam się, że nie będzie potrzeba listu. [1] Table d’hôte  – wspólny stół, wspólny posiłek w pensjonacie, hotelu o oznaczonej godzinie. ",
457,['Fryderyk Chopin'],['Mikołaj Chopin'],Drezno,Warszawa,1829-08-26,1829-08-27,"Drezno, 26 sierpnia 1829 r.",Do rodziny w Warszawie," Wielmożnemu Imć Państwu Chopinostwu, Profesorstwu w Warszawie, a memu Kochanemu Rodzicielstwu na ten raz od bawiącego w Dreznie syna. Zdrów jestem i wesoluteńki. Dziś tydzień, jak w Wiedniu nie wiedziałem jeszcze, iż będę w Dreznie. Piorunem, lecz nie bez korzyści, zwiedziliśmy Pragę. Hanka ucieszył się, żem mu dał wiadomość o panu Skarbku. Musieliśmy się w jego książkę, poświęconą odwiedzającym Muzeum Praskie, a szczególne jego względy mającym, wpisać. Jest tam już Brodziński, Morawski itp. Każdy więc z nas ruszył konceptem; jeden wierszem, drugi prozą. Szwejkowski wpisał perorę. Co tu muzykantowi zrobić? Na szczęście, Maciejowskiemu przyszła myśl zrobienia czterech strof mazurka; dorobiłem muzykę i wpisałem się wraz z moim poetą, jak tylko można najoryginalniej. Hanka się ucieszył, był to bowiem Mazur do niego, do jego zasług na polu Słowiańszczyzny wystosowany. Dał mi dokompletowanie widoków praskich dla pana Skarbka. Nie będę się rozpisywać, gdzie nas wodził, po jakich ślicznych widokach; braknie mi miejsca na opisywanie wspaniałego katedralnego kościoła ze srebrnym św. Janem Nepomucenem, pięknej kaplicy Wacława, wykładanej ametystami i innymi drogimi kamieniami... jak przyjadę, to opowiem. – Listy do Pixisa od Blahetki i Würfla zjednały mi jak najgrzeczniejsze przyjęcie. Pixis porzucił lekcje, zatrzymał mię u siebie i wypytywał o wiele rzeczy. Spojrzawszy na biurko widzę bilet wizytowy Klengla; pytam, czy może imiennik tego sławnego drezdeńczyka jest w Pradze? Odpowiedział, że sam Klengel dopiero co przyjechał i nie zastawszy go w domu, zostawił bilet. Ucieszyłem się, bom miał list do niego z Wiednia, o czym gdybym wspomniał Pixisowi, prosił na poobiedzie do siebie, bo to była godzina, którą mu Klengel do widzenia wyznaczył. Jakoś razem zeszliśmy się na schodkach Pixisowych. – Słyszałem go grającego swoje Fugi ze dwie godziny. Ja nie grałem, bo mię nie proszono. Ładnie gra, lecz ja bym pragnął lepszego (cicho). – Klengel dał mi list: All Ornatissimo Signor, Cavaliere Morlacchi, primo maestro della Capella Re[g]ale [1] , w którym, jak mi powiedział, prosi go, żeby mi pokazał całe Wesen [2] muzyczne w Dreznie i zaprowadził do panny Pechwell, jego uczennicy, najpierwszej, według jego przekonania, tamtejszej fortepianistki. Czuły był bardzo; przed wyjazdem bawiłem u niego ze dwie godziny. Jedzie do Wiednia i Włoch, mieliśmy o czym mówić. – Śliczna znajomość, cenię ją więcej nad Czernego, biedaka (cicho!). W Pradze bawiliśmy wszystkiego trzy dni. Anim się obejrzał, jak czas zleciał. Mam zawsze jakieś zajęcie i dlatego w wigilię wyjazdu wychodzę z gabinetu, nie zapięty wpadam do innej stancji i dopiero na środku wesoły jakiś wojażer powiada mi ze zdziwieniem: „ Guten Morgen! ” – „ Bitte um Verzeihung! ”[3] – i drapnąłem w nogi. Stancje bowiem były bardzo do siebie podobne. Wyjechawszy z Pragi Separatwagenem o 12 w południe, wieczorem przybyliśmy do Teplitz. Nazajutrz w Badeliste [4] znalazłem nazwisko Ludwika Łempickiego, poszedłem zaraz powiedzieć mu dzień dobry; ucieszył się i powiedział, że jest tu wielu Polaków, pomiędzy innymi Pruszak stary, Kochler Józef i Kretkowski z Kamionny. Jadają razem im deutschen Saale , lecz że on dzisiaj nie będzie na obiedzie, gdyż proszonym jest do Zamku, do księstwa Clary. Jest to znaczna, prawie udzielna familia, ogromne dobra i samo miasto Teplitz posiadająca. Xiężna Clary jest siostrą Chotecka, namiestnika czeskiego. Prosił mnie Łempicki, ażebym mu zrobił przyjemność i udał się z nim na wieczór do xięstwa, że on tam jest jak w domu i że przy obiedzie wspomni o tym. Ponieważ ten dzień poświęciliśmy na zwiedzanie okolic, więc przystałem. Chodziliśmy wszędzie, byliśmy także w Dux, w pałacu Wallensteinów, jest tam kawałek czaszki tego wielkiego wodza, hallebarda, którą był zabity, i wiele innych pamiątek. Wieczorem, zamiast pójść do teatru, ubrałem się, widziałem białe rękawiczki z ostatniego w Wiedniu wystąpienia i o wpół do dziewiątej z Łempickim udałem się do księstwa. Wchodzimy: kleine aber honette Compagnie [5] . Jakiś książę austriacki, jakiś generał, którego nazwiska zapomniałem, jakiś angielski okrętowy kapitan, kilku młodych elegantów, podobno także książąt austriackich, i jeden generał saski, nazwiskiem Leiser, strasznie orderowy i z kresą na twarzy. – Po herbacie, przed którą dużo z samym X. Clary rozmawiałem, matka jego prosiła mię, ażebym „raczył” usiąść do fortepianu (fortepian dobry, Graffa). „Raczyłem”, ale z mojej strony prosiłem także, ażeby „raczyli” dać mi temat do improwizacji. Zaraz tedy pomiędzy płcią żeńską, obsiadłą koło dużego stołu i haftującą, strykującą [6] , dziergającą, gruchnęło: un thème . Trzy nadobne księżniczki zmawiały się, aż jedna odwoławszy się do pana Fritsche (ilem uważał, guwernera młodego Clary), a ten, za powszechną zgodą, dał mi temat z Mojżesza Rossiniego. Improwizowałem – i jakoś tak szczęśliwie, że generał Leser długo potem ze mną rozmawiał, a dowiedziawszy się, że jadę do Drezna, natychmiast napisał do barona von Friesen list następujący: „ Monsieur Frédéric Chopin est recommandé de la part du Géneral Leiser à Monsieur le Baron de Friesen, Maître de Cérémonie de S. M. le Roi de Saxe, pour lui être utile pendant son séjour à Dresde, et de lui procurer la connaissance de plusieurs de nos premiers artistes ” . Pod spodem po niemiecku: „Herr Chopin ist selbst einer der vorzüglichsten Pianospieler, die ich bis jetzt kenne. ” [7] Wypis słowo w słowo z biletu generała Leisera, ołówkiem pisanego i niezapieczętowanego. – Grałem tego wieczora cztery razy, a księżniczki chciały, ażebym został jeszcze w  Teplitzach i nazajutrz był u nich na obiedzie. Łempicki nawet podejmował się zabrać mię z sobą do Warszawy, bylebym dłużej zabawił. Lecz nie chcąc opuszczać kolegów, z wielkim podziękowaniem odmówiłem. Wczoraj więc o 5-tej rano najętym za dwa talary furmanem wyruszywszy z Teplitz przybyliśmy do Drezna o 4-tej po południu. Spotkałem zaraz Lewińskiego i Łabędzkich. Bardzo mi się podróż szykuje; dziś Faust Goethego, a w sobotę, jak mi Klengel mówił, opera włoska. Wczoraj wieczorem list zaczęty, dziś rano kończę. Ubieram się, idę do barona Friesego i Morlacchiego, bo nie mam czasu do stracenia. Za tydzień myślimy stąd wyruszyć, wprzód jednak zwiedzimy Szwajcarię Saską, jeżeli pogoda posłuży. Zabawiwszy we Wrocławiu dni parę, dopiero stamtąd do domu. Tak mi się spieszy do Was, najukochańsi Rodzice, żebym nie chciał do pp.Wiesiołowskich wstępować. Dopiero opowiem historie, awantury, ale ładne, ładne. P. S. „ Maître de Cérémonie ”, baron de Friesen, przyjął mnie grzecznie, pytał się, gdzie stoję; oświadczył, że szambelana mającego zwierzchność nad kapelą nie ma teraz w Dreźnie, ale że się dowie, kto go zastępuje; i że jakkolwiek mój pobyt krótki w tym mieście, jednak dołoży wszelkich starań, aby mógł mi się choć w czymkolwiek przysłużyć. Ceremonii ukłonów pełno. Resztę chowam do listu, który najprędzej za tydzień albo za półtora z Wrocławia napisałem tutejszą galerię obrazów, wystawę płodów, znaczniejsze ogrody, pooddawałem wizyty, a teraz idę na teatr; spodziewam się, że dosyć na jeden dzień! P. S. drugie. Mój list doczekał się późnej nocy; wracam z Fausta . Od wpół do 5-tej stać trzeba było przed teatrem; widowisko trwało od 6-tej do 11-tej. Devrient, któregom już widział w Berlinie, grał Fausta. Dzisiaj właśnie obchodzono tu osiemdziesiątą rocznicę życia Goethego. Okropna, ale wielka fantazja. W czasie antraktów grano wyjątki z opery tego imienia Spohra... Idę spać... Jutro rano czekam na Morlacchiego, z nim pójdę do panny Pechwell. Nie ja do niego, lecz on do mnie przychodzi. Ha, ha, ha... Dobrej nocy! Wasz Fryderyk.  [1] All Ornatissimo... Re[g]ale (wł.) – do jaśnie wielmożnego kawalera Morlacchi, dyrektora Orkiestry Królewskiej. [2] Wesen (niem.) – istota, terść; tu: świat. [3] Guten Morgen! – Bitte um Verzeihung! (niem.) – Dzień dobry! – Przepraszam! [4] Badeliste (niem.) – lista kuracjuszy. [5] Kleine aber honette Compagnie (niem. i fr.) – małe, lecz dobrane towarzystwo. [6] Strykować (z niem.) – robić na drutach. [7] Monsieur Frédéric Chopin... bis jetzt kenne (fr. i niem.) – Generał Leiser poleca pana Fryderyka Chopina panu baronowi de Friesen, Mistrzowi Ceremonii Jego Wysokości Króla Saskiego, z prośbą, aby zechciał być mu pomocnym podczas jego pobytu w Dreźnie oraz zapoznać go z naszymi najwybitniejszymi artystami... Pan Chopin jest jednym z najdoskonalszych pianistów, jakich dotychczas znałem. ",
663,['Fryderyk Chopin'],['Tytus Woyciechowski'],Warszawa,Poturzyn,1829-09-12,,"Warszawa, 12 września [1]829, sobota",Do Tytusa Woyciechowskiego w Poturzynie," Najdroższy Tytusie. Jeszcze byś żadnej ode mnie nie miał wiadomości, gdyby nie Winc. Skarżyński. – Spotkałem go i wspomniał, że dopiero ku końcowi tego miesiąca będziesz w Warszawie; gdy tymczasem Kostuś w Dreźnie mi powiedział, że na 15-tego być miałeś u Siostry. Myślałem, że ustnie się dowiesz o moim wielkim wojażu, co by mię więcej było ucieszyło, bo szczerze wolałbym z Tobą gadać – ale kiedy tak, wiedzże, kochanie, żem był w Krakowie, Wiedniu, Pradze, Dreźnie, Wrocławiu. Tydzień pierwszy zszedł nam w Krakowie na samych spacerach i zwiedzaniu okolic krakowskich. Ojców istotnie ładny, ale Ci nie będę o nim wiele pisał, bo choć tam nie byłeś, to wiesz z opisu bardzo wiernego Tańskiej, gdzie co jest i jak jest. W wesołej kompanii, lubo trochę cudzej, zajechałem do Wiednia i jeżeli Kraków mię zajął tak, że mało chwil na myślenie o domu i Tobie poświęcić mogłem, to Wiedeń tak mię zaszałamił, zadurzył, omamił, że dwa tygodnie przeszło siedząc bez listu z domu żadnej nie czułem tęsknoty. Wystawże sobie, w tak krótkim czasie kazali mi 2 razy grać publicznie na Cesarsko-Król. Teatrze. Rzeczy tym sposobem się działy. Haslinger, mój edytor, wspomniał mi, że dla moich kompozycji lepiej by było, gdybym wystąpił w Wiedniu; że moje imię nieznane, a kompozycje trudne i niepozorne – ja jednak, nie myśląc teraz jeszcze występować, zresztą nie grawszy parę tygodni, odmówiłem mu tego, mówiąc, że nie jestem w stanie popisywać się przed tak znakomitą publicznością – ta[k] na tym stanęło. – Tymczasem nadszedł hr. Gallenberg, co te piękne balety pisze, który w Wiedniu jest na czele Teatru, i temu mnie Haslinger jako tchórza bojącego się wystąpić zaprezentował. Hr. tyle był grzeczny, że ofiarował teatr – a ja tyle byłem o siebie przekonany, żem mu podziękował. Nazajutrz puka coś do stancji; patrzę, wchodzi Würfel, zaklina i powiada, żebym wstyd zrobił Rodzicom, Elsnerowi, zresztą samemu sobie, gdybym mając porę nie dał się słyszeć w Wiedniu. Tyle mię odurzyli, żem przystał na koncert, a Würfel w ten moment wszystko zrobił i nazajutrz były afisze. Już cofnąć się trudno, a ja jeszcze nie wiem, co mam grać i jak mam grać. – Trzech instrumentmacherów ofiarowało mi do stancji pantalion. Podziękowałem, bom za mały miał pokój, i te kilka godzin gry nie byłyby mi wiele pomogły, zwłaszcza że za dwa dni występować miałem. W jednym więc dniu zabrałem znajomość z Meysederem, z Gyrowetzem, z Laknerem, z Kreutzem, Schupanzigem, z Merkem, z Lewim, słowem, ze wszystkimi wielkimi muzykantami Wiednia. – Pomimo to orkiestra na próbie kwasiła mi się. – Najwięcej o to, żem dopiero co przyjechał i zaraz ni stąd ni zowąd własne kompozycje gram. – Zacząłem więc próbę od Wariacji dla Ciebie, które miały być poprzedzone przez Rondo krakowskie . – Przeszły dobrze, ale Rondo parę razy zaczynałem, a orkiestra okropnie się mieszała i zganiała na złe pismo. Całej tej konfuzji przyczyną były pauzy, inaczej u dołu, a inaczej u góry pisane, lubo zapowiedziało się, że górne tylko numera znaczą. Była to moja po części wina, alem się spodziewał, że mię zrozumieją; tymczasem gniewała ich ta nieakuratność, a tam są sami Panowie wirtuozi i kompozytorowie, dość, że tyle mi fiochów stroili, że już miałem się na pogotowiu na wieczór zachorować. Ale baron Demmar, Regisseur teatralny, pomiarkowawszy, że to mała niechęć orkiestry, zwłaszcza że Würfel chciał dyrygować, a oni go nie lubią, nie wiem dlaczego, więc wniósł, żebym zamiast Ronda improwizował. – Jak to powiedział, tak orkiestra duże oczy zrobiła. – Tak byłem tym zirytowany, że z rozpaczy przystałem na to, i kto wie, czy ten mój nieszczęśliwy humor i ryzyko nie były mi bodźcem do lepszego wystąpienia w wieczór. Jakoś nic mię nie zatrwożył widok publiczności wiedeńskiej, a ponieważ tam nie ma zwyczaju, żeby orkiestra występowała na scenę, tylko na swoich pozostaje miejscach – blady, z wyróżowanym kompanem do przewracania kart (który mi się chwalił, że Moschelesowi, Hummlowi, Herzowi, jak był w Wiedniu, itd. itd. karty przewracał), zasiadłem do przedziwnego, może wówczas najlepszego wiedeńsk. instrumentu roboty Graffa. – Wierz mi, żem grał z desperacji. Tyle Wariacje efektu zrobiły, że prócz tego, iż po każdej wariacji oklaski, po skończonych jeszcze raz na scenę pokazać się musiałem. Intermezzo śpiewała panna Weltheim, nadworna śpiewaczka króla saskiego. – Nareszcie przyszedł czas na improwizację; nie wiem, ale jakoś tak mi poszło, że orkiestra klaskać zaczęła, i znów po odejściu przywołany byłem. – Tak się skończył pierwszy koncert. Gazety wiedeńskie mię suto pochwaliły, bo ja z „Kuriera” sobie nic nie robię. W tydzień grałem drugi raz, bo chcieli, z czego byłem kontent, bo nie powiedzą, że grał raz i uciekł. Zwłaszcza że na drugi uparłem się grać to Rondo Krakowiak , nad którym Gyrowetz, Lakner i inni tamtejsi mistrzowie, nawet orkiestra (daruj, że tak powiem) unosili się i już nie raz, ale dwa razy byłem przywołany. – Musiałem na drugim koncercie grać też powtórnie Wariacje , bo się strasznie damom podobały i Haslingerowi. Wyjdą w „Odeonie”, spodziewam się, że dosyć honoru. Lichnowski, protektor ów Beethovena, chciał mi swego fortepianu dać na koncert; i to wiele – bo mu się zdawało, że mój za słaby – ale to mój sposób grania, który się znów damom bardzo podobał, a szczególniej Pannie Blachetka , I-szej fortepianistce wiedeńskiej, która musiała być ze mną dobrze (notabene, 20 lat jeszcze nie ma, przy rodzicach, którzy mię bardzo polubili i dali listy do Pragi, i sprytna nawet, ładna dziewczyna), kiedy mi swoją kompozycją na odjez[d]ne z własnoręcznym podpisem na pamiątkę dała. O drugim koncercie powiedziała gazeta wiedeńska: „To jest młody człowiek idący swoją własną drogą, na której wie , jak się podobać, a która znacznie od wszystkich innych koncertowych form się oddala” itd. Spodziewam się, że dosyć; zwłaszcza że kończy: „Pan Chopin dzisiaj także podobał się powszechnie.” – Daruj, że przymuszony jestem pisać ci takie zdania o sobie, ale piszę to do Ciebie , a mnie one więcej przyjemności robią, niż nie wiem jakie kuriery. – Z Czernym poznałem się na panie brat – na dwa fortepiana często z nim u niego grywałem. Dobry człowiek, ale nic więcej – ze wszystkich znajomości fortepianowych najwięcej mię ucieszył Klengel, którego poznałem w Pradze u Pixisa. Grał mi swoje fugi (można mówić, że to dalszy ciąg fug Bacha, jest ich 48 i tyleż kanonów). – Widać różnicę od Czernego. – Klengel dał mi list do Morlacchiego do Drezna. Morlacchi, pierwszy kapellmeister króla saskiego, bardzo mię grzecznie przyjął, był u mnie i zaprowadził do panny Pechwel , uczennicy Klengla, co tam uchodzi za pierwszą fortepianistkę. – Dobrze gra. – Byliśmy w Szwajcarii Saskiej. Piękności mnóstwo. Galeria cudna. Tylko operę włoską sprzed nosa mi wzięli. Tego samego dnia wyjechałem, co był Crociato in Egitto , tyłkom się tym konsolował, żem go w Wiedniu widział. – Pruszakowa i Olesia, i Kostuś w Dreznie, na wyjezdnym spotkałem ich; co za radość, pan Frycek, pan Frycek; tak mi było przyjemno, że gdybym był sam, pewno byłbym się zatrzymał. – Sam Pruszak w Toeplitz, gdziem go też widział. Pojechali tam teraz do niego. – Toeplitz śliczne, tam byłem jeden dzień i zaraz na wieczorze u X-nej Klary. Szkoda, że muszę kończyć, ale jużem ci dość naplótł. Oczekuję przybycia pańskiego – często przejdę koło Sto-Jurskiej do Brandta, spojrzę i pisać mi się chce do Ciebie. Ściskam Cię serdecznie, „w same-usta” pozwolisz?  – F. Ch. Maxa dziś spotkałem. Powiedział mi, że radykalnie zdrów i stoi a l’hôtel garni [1] . W zielonym surduciku ; tyle był łaskaw, że mi swoją osobę z wizytą obiecał. Wspominał Cię, kłaniać ci się nie kazał, bo nie wiedział, że będę pisał – rano i ja o tym nie wiedziałem. – Jeżeli będziesz myślał, rzuć kilka słów na papier do mnie. Zdrowi wszyscy, co cię interesować mogą. – Znałeś ową Pannę Filipinę, kuzynkę Lindego, co za Bergerem była? – umarła. – A ja za to wracając byłem na weselu Panny Bronikowskiej Melasi; śliczne dziecko, poszła za Kurnatowskiego. Często się ciebie wspominało, kazała Ci się kłaniać. Jej rówieśniczka, kuzynka, co też parą dniami wprzód poszła za mąż, jeszcze ładniejsze dziecko – ładnie im było po weselnemu. Tak się rozpisałem, że aż mi się wstać nie chce. Daj buzi. Panu Karolowi moje uściśnienie. F. Ch. Papa, Mama zasyłają wam swoje ukłony i życzenia, dzieci toż samo. [1] L’hôtel garni  – pokoje umeblowane. ",
664,['Fryderyk Chopin'],['Tytus Woyciechowski'],Warszawa,Poturzyn,1829-10-03,,"Warszawa, dn. 3 października [1]829 r.",Do Tytusa Woyciechowskiego w Poturzynie," Drogi Tytusie, W ten moment odebrałem list od Ciebie, kiedym się powtórnie pisać zabierał sądząc, iż albo pierwszy list nie doszedł, albom coś strasznie głupiego napisał. Cieszy mię, żeś, ile z listu wnoszę, zdrów, czym się lepiej od Karola dowiem. Piszesz mi, żebym Ci się jaśniej eksplikował, co się ma ze mną i z ludźmi, o których ja wiedzieć mogę, dziać. Kostuś mi pisał w ostatnim liście przez ojca, który już z Toeplitz powrócił na Ś-ty Mateusz na jarmark łowicki, że myśli w Dreźnie do Bożego Narodzenia zabawić, że im wesoło będzie, bo podług wszelkiego podobieństwa do prawdy, Pani Sokołowska z córką tamże zimować będzie; przy tym, że Panna Wanda tak mocno na nerkową febrę chorowała, iż był czas, gdzie doktorowie nadziei mało czynili; chorowała w Marienbadzie, konwalesantka w Dreźnie.  – Nie pisałem jeszcze do Kostusia... tłomaczyć ci nie potrzebuję, dlaczego... znasz mojego lenia; ledwom się zebrał do Würfla parę słów nabazgrać.  –  Piszesz mi, żeś z 2 gazet dowiedział się o moich koncertach. Jeżeli z polskich, w których nieszczęściem nie tylko tłomaczyć nie umieli, ale nadto umyślnie na dezawantaż [1] mój poprzekręcali zdania wiedeńskie, o czym ustnie lepiej się dowiesz, nie mogłeś mieć zadowolenia.  – „ Sammler ” wiedeński i „ Zeitschrift fur Litteratur” , z których mi wyjątki Hube (który zwiedziwszy Triest, Wenecją, w przeszłym wrócił tygodniu) naprzywoził, gdzie szczegółowo, a bardzo pochlebnie (daruj, że ci to piszę) rozbierają grę moją i kompozycję, gdzie na końcu zowią mię „ Selbstkräftiger Virtuos ”, a do tego bogato od natury uposażonym; takie wyjątki, żeby ci były na rękę podpadły, nie miałbym się czego wstydzić.  – Chcesz wiedzieć, co myślę tej zimy z moją osobą począć, dowiedz się, że nie zostanę w Warszawie, ale gdzie mię okoliczności poniosą, nie wiem.  – Prawda, że X. Radziwiłł, a raczej ona, bardzo grzeczna, zapraszali mnie do Berlina dając nawet mieszkanie w własnym pałacu, ale cóż mi po tym, kiedy mi teraz trzeba tam, gdziem zaczął, zwłaszcza żem obiecał powrócić do Wiednia, a w jednej z gazet tamtejszych napisano, iż dłuższy pobyt w Wiedniu byłby korzystnym mojemu wystąpieniu na świat („ Anschlag ”). Sam zapewne czujesz potrzebę moją powrotu do Wiednia, nie dla panny Blachetki, o której, ile mi się zdaje, pisałem, jest to osoba młoda, ładna, grająca, bo ja już może na nieszczęście mam mój ideał, któremu wiernie, nie mówiąc z nim już pół roku, służę, który mi się śni, na którego pamiątkę stanęło adagio od mojego koncertu, który mi inspirował tego walczyka dziś rano, co ci posyłam. Uważaj jedno miejsce + oznaczone. O tym nikt nie wie prócz ciebie. Jakżeby mi było słodko zagrać ci go, najdroższy Tytusie. W Trio śpiew basowy powinien dominować aż do górnego es wiolinu w 5-tym takcie, o czym ci niepotrzebnie pisać, bo czujesz.  – Z wiadomości muzycznych nic prócz tego, iż co piątek bywa muzyka u Kesslera.  – Wczoraj między innymi grali Otteto Spohra, cudne, przecudne. U Sowana był wieczór, ale nietęgi. Tam poznałem się blisko z Bianchim, co z Chiaviniami jeździ; dobrze gra na skrzypcach, ale zresztą fanfaron, ile mi się zdało.  – Soliwa grzeczny, o Ciebie się pytał.  –  Oborskiego spotkałem wczoraj. Pytał się, czy nie wiem co o Tobie; dał mi wiadomość o swojej osobie, że jest na urzędzie, jak powiada, w Banku. Że jest dans la correspondance [2] , że dwa dni jak przegląda ogromne pliki listów od rozmaitych bankierów zagranicznych. Dobrze wygląda, Jelski mu dał to miejsce, i przedni taki, jak był, zawsze stoi à l’hôtel garni , to się ma rozumieć, do kogo zajdzie. Kopciuszka tutejszego jeszcze nie widziałem, dziś Handel na żony . W poniedziałek otwarcie teatru francuskiego. Barański ci się kłania, jest teraz w Szwajcarii; Jędrzejewicz do Włoch z Genewy miał się puścić; Woycicki przyjechał z Londynu, daje w Liceum. Jak przyjedziesz na przyszły miesiąc, zobaczysz całą naszą familię malowaną, nawet Żywny, co Cię często wspomina, zrobił mi surprizę [3] , kazał się malować i Miroszesio tak go trafił, że do zadziwienia podobny.  – Nim list twój dostałem, byłem na Miodowej ulicy, mam zwyczaj patrzyć w górę do [C]hodkiewicza, ale w tej samej pozycji były okiennice w pokoju, gdzieś stał, co i wczoraj, co i onegdaj. Trzeba ci także wiedzieć, że mi Wincenty Skarżyński fałszywy zrobił apetyt, za nowinę pewną mówiąc mi, że wkrótce przyjedziesz. Do Brzeziny co dzień chodzę. Nie masz nic nowego prócz Koncertu Pixisa, o którym ja wiele nie trzymam. Rondo zdaje mi się najlepsze. Nie uwierzysz, jak dla mnie teraz Warszawa smutna; gdyby nie to, że familia mi uprzyjemnia, to bym nie wysiedział.  – A jak to przykro nie mieć pójść do kogo rano, podzielić z nim smutku, radości; jak to niegodziwie, kiedy coś cięży, a nie ma gdzie złożyć. Wiesz, do czego ta aluzja. Fortepianowi gadam to, co bym tobie był nieraz powiedział. Kostuś się będzie cieszył, jak mu doniosę, żeś pisał i że przyjedziesz, a przynajmniej, żeś się obiecał. Myśl przejechania się powinieneś do skutku przywieść.  – Nie posiadałbym się z uciechy, gdybym mógł razem z Tobą jechać; ale mi inaczej jechać trzeba jak Tobie; pojadę się uczyć z Wiednia do Włoch, a na przyszłą zimę mam być razem z Hubem w Paryżu  – lubo to wszystko jeszcze zmienić się może, zwłaszcza że Papa rad by mię do Berlina wysłać, a czego ja sobie nie życzę.  –   A propos Berlina, stary Pruszak jedzie do Gdańska. Łączyński Paulin, któregom niedawno spotkał, utrzymuje, że nie wytrzyma Pruszak do zimy bez żony. Jakkolwiek bądź, ś-te postanowienie Pani Pruszak było zostać się do Bożego Narodzenia w Dreźnie.  – Gdybym jechał do Wiednia, może bym górą pojechał na Drezno i Pragę dla widzenia jeszcze raz Klengla, konserwatorium praskiego itd., a wtenczas jakżeby mi miło było zobaczyć Kostusia. Obniski Ci się kłania. Geysmera też onegdaj spotkałem. Cieszyłbym się, żebym Cię jeszcze w Warszawie widział, bo i mnie może w listopadzie drapnąć wypadnie, to by jednak było ku końcowi miesiąca, a myśmy się nie pożegnali, bo ostatnie słowa były: „a więc przyślę ci tłomoczek”.  – Wystaw sobie, mój wałek zgubiłem jadąc z wesela Panny Bronikowskiej! Dosyć tego, bo Cię znudzić mogę czczymi wiadomościami, a ja bym nigdy nic takiego nie chciał czynić, aby Ci się nie podobało. Jeżeli będziesz mógł, dwa słowa mi napisz, a ucieszysz mię znów na kilka tygodni. Daruj, żem Ci posłał Walc, który Cię może i rozgniewa na mnie, ale dalibóg, chciałem Ci nim przyjemność zrobić, bo Cię szalenie kocham. F. Chopin. [1] Dezawantaż (z fr. desavantage )  –  niekorzyść. [2] Dans la correspondance (fr.) –  tu: w dziale korespondencyjnym. [3] Surpriza (z fr. surprise )  – niespodzianka. ",
665,['Fryderyk Chopin'],['Tytus Woyciechowski'],Warszawa,Poturzyn,1829-10-20,,"Warszawa, 20 Paźdz. 1829 r.",Do Tytusa Woyciechowskiego w Poturzynie," Najdroższy Tytusie! Pomyślisz może, skąd mi się wzięła taka mania pisania listów, że już trzeci do Ciebie w tak krótkim przeciągu czasu posyłam. Jadę dziś o 7-mej godzinie z wieczora dyliżansem do Wiesiołowskich w Poznańskie i dlatego wprzód piszę, zwłaszcza że nie wiem, jak długo mi bawić tam wypadnie, lubo paszport tylko na miesiąc wziąłem. Moją myślą jest wrócić za dwa tygodnie.  – Przyczyną mojego wyjazdu jest także bytność Radziwiłła w swoich dobrach za Kaliszem. Były bowiem oświadczyny, żebym jechał do Berlina, w jego pałacu tamże mieszkał i tym podobne słówka, piękne, zabawne  –  ja jednak żadnej w tym nie widzę korzyści, gdyby się to nawet ziścić miało, o czym wątpię, bo już to niejedna łaska pańska, którą na pstrym koniu widziałem, ale Papa nie chce wierzyć, że to miały być tylko des belles paroles [1] , i to jest przyczyna mojego wyjazdu, którą nawet, ile mi się zdaje, już raz tobie napisałem. W tym względzie wiesz, jaki dobry jestem, że dziesięć razy jedno gotówem powtarzać i zawsze za nowość;  – Pani Pruszak była wczoraj, wspominała, że P. Wanda już zdrowa, że się Kostusiowi nudzi w Dreźnie, czego mi się wierzyć nie chce. Soliwowa z dziećmi w przeszłym tygodniu do Włoch, do matki mężowskiej, wyjechała. Wiem tę nowinę od Ernemanna, któregom widział u Kesslera na kwartetach. Trzeba ci wiedzieć, że Kessler co piątek daje u siebie małe muzyczki. Tam się wszyscy schodzą i grają  –  nie ma nic naprzód układanego, tylko co się nawinie w kompanii, to się gra. I tak zaprzeszłego piątku był Koncert Riesa cis-moll w kwartecie, było Trio Hummla E-dur , Trio Beethovena ostatnie (coś podobnie wielkiego dawno nie słyszałem, tam Beethoven szydzi z całego świata)  –   Quatuor X-ia Ferdynanda pruskiego alias Dusseka i na koniec śpiewy, ale nie śpiewy, tylko parodia śpiewu, co istotnie przedziwnym było. Trzeba ci wiedzieć, że Cymmermann, co na flecie gra, ma jakiś szczególniej śmieszny głos, który za pomocą warg i ręki wydaje. Jest to niby kocię, niby cielę, coś w tym rodzaju. Nowakowski także ma oryginalny głos, do małej, fałszywej, dziecinnej trąbki podobny, co za pomocą jakiegoś ściśnienia płaskiego ust wydobywa, Filip korzystając z tego napisał duet dla Cymrnermanna i Nowakowskiego, z chórem; jest to wielkie głupstwo, chociaż dobrze zrobione, ale tak śmieszne, że skończyć nie można było.  –  Chociaż to było po Triu Beethovena, jednakże nie zdołało zatrzeć tego wielkiego wrażenia, jakie na mnie zrobiło, zwłaszcza że i dobrze było egzekwowane. Serwaczyński akompaniował, a on bardzo ładnie akompaniuje.  – Ma dać w tym tygodniu koncert. Podług mnie niepotrzebne to są rzeczy, ale go tym ekskuzują, że chce tu zostać (co by nieźle było), chce lekcji i spodziewa się, że to najlepszy środek dostania godzin.  – Jak powrócę i Ty już będziesz w Warszawie, parę razy zrobimy trio, co mi już obiecał, bo Biela[w]skiego strasznie prosić się trzeba, a mała różnica.  – Słowem, ślicznie akompaniuje.  –   Adagio koncertowe Elsner chwalił, mówił, że jest nowe, ale co o Rondzie , to jeszcze nie chcę niczyjego wyroku, bo jeszcze nie jestem zupełnie z niego kontent. Ciekawym, czy przecie skończę zupełnie, jak wrócę, czy nie.  – Powiadali mi wczoraj, że przyjechała tu Panna jakaś z Petersburga, jak się zowie, zapomniałem, ma być bardzo młoda i zadziwiająco gra na skrzypcach.  – W przyszłą niedzielę mają dać wznowiony Pałac Lucypera , Kurpińskiego dawną operę.  –  Oborskiego spotykam, Obniski magister z celującym stopniem, Masło[w]ski ditto .  – Barciński pisał z Genewy, każe ci się kłaniać, w Schafhauzie rozjechali się z Jędrzejewiczem  – Barciński nazad do Francji, a tamten do Münnich.  – Ślicznie ci dziękuję za liścik przez brata pisany, ucieszyłem się nim  – masz już tę pociechę, że kiedy chcesz, możesz ludzi rozweselać i cieszyć, nie uwierzysz, jakiem był zły rano, a jaki dobry po obiedzie odebrawszy list; dosyć już na dziś, kończę, bo jeszcze mam niektóre rzeczy do załatwienia przed wyjazdem.  – Ściskam Cię serdecznie, tak piszą pospolicie na końcu listów, ale nie wiedzą, co piszą  –  wierzaj mi jednak, że wiem, com napisał, bo cię kocham jak F. Ch. Zrobiłem Exercice duży en forme [2] , w moim jednym sposobie, jak się zobaczymy, to ci go pokażę. [1] Des belles paroles (fr.) –  piękne słówka. [2] En forme (fr.) – co do formy. ",
666,['Antoni Radziwiłł'],['Fryderyk Chopin'],Antonin,Warszawa,1829-11-04,,"Antonin, 4 listopada 1829",Antoni Radziwiłł do Fr. Chopina w Warszawie," Mój drogi Chopinie, Przyjmuję z wielką wdzięcznością dedykację Trio Pana kompozycji, które chce mi Pan łaskawie poświęcić. Proszę, niech Pan zechce nawet przyśpieszyć jego druk, ażebym miał przyjemność wykonania go z Panem podczas jego pobytu w Poznaniu w przejeździe do Berlina. Przyjmij, drogi Panie Chopin,, ponowne zapewnienia o szczerym zainteresowaniu, które wzbudził we mnie Pański talent, jak również o moim wysokim szacunku dla niego. Antoni ks. Radziwiłł. ",
667,['Fryderyk Chopin'],['Tytus Woyciechowski'],Warszawa,Poturzyn,1829-11-14,,"Warszawa, sobota, dn. 14.11.1829",Do Tytusa Woyciechowskiego w Poturzynie," Najdroższy Tytusie, Ostatni twój list, w którym mi każesz się ucałować, odebrałem w Antoninie u Radziwiłła. Byłem tam tydzień, nie uwierzysz, jak mi u niego dobrze było. Ostatnią pocztą wróciłem, i to ledwo com się wymówił od dłuższego pobytu. Co do mojej osoby i chwilowej zabawy, byłbym tam siedział, dopókiby mię nie wypędzono, ale moje interesa, a szczególniej mój Koncert , jeszcze nie skończony, a oczekujący z niecierpliwością ukończenia finału swojego, przynaglił mię do opuszczenia tego raju. Były tam dwie Ewy, młode xiężniczki, nadzwyczaj uprzejme i dobre, muzykalne, czułe istoty. Sama stara Xiężna wie, że nie urodzenie czyni człowieka, i tak wiąże swoim obchodzeniem się, że nie podobna jej nie lubić. On, wiesz, jak lubi muzykę. Pokazywał mi swojego Fausta i wiele rzeczy znalazłem tak dobrze pomyślanych, nawet genialnych, żem się nigdy po namiestniku tego spodziewać nie mógł.  – Między innymi jest jedna scena, w której Mefistofeles kusi Gröthen [!] grając na gitarze i śpiewając pod jej oknem i jednocześnie słychać śpiewy chóralne z pobliskiego kościoła; ten kontrast wielki efekt w egzekucji robi; na papierze widać sztucznie złożony śpiew, a bardziej akompaniament diabelski pod chorał bardzo poważny. Z tego możesz mieć wyobrażenie o jego sposobie widzenia muzyki; przy tym zabity glukista. Muzyka teatralna tyle ma u niego znaczenia, ile maluje położenia i uczucia  – dlatego nawet uwertura nie ma finału, tylko w introdukcją wchodzi, a orkiestra wciąż będzie za sceną, aby poruszenia smyczków, silenia się i dęcia widać nie było.  –  Napisałem u niego alla polacca z wiolonczelą: Nic nie ma prócz błyskotek, do salonu, dla dam; chciałem, widzisz, żeby X-czka Wanda się nauczyła.  – Niby jej przez ten czas dawałem lekcje. Młode to, 17-cie lat  – ładne i dalipan, aż miło było ustawiać paluszki. Ale żart na stronę, wiele ma prawdziwego czucia muzykalnego, tak że nie trzeba gadać: a tu crescendo , a tu piano , a tu prędzej, a tu wolniej, i tak dalej.  –  Nie mogłem się wymówić od przysłania im Poloneza mojego f-minor , który zajął X-czkę Elizę, proszę Cię więc przyszlij mi go najpierwszą pocztą, bo nie chcę być poczytanym za niegrzecznego, a z pamięci pisać nie chcę, kochanku, bobym inaczej może napisał, aniżeli jest w istocie.  –  Możesz sobie wystawić charakter X-czki, kiedy jej co dzień tego Poloneza grać musiałem, i nic tak nie lubiła jak to Trio As-dur . Tak to tam wszyscy dobrzy.  – Wracając byłem w Kaliszu na jednym wieczorze, gdzie była Pani Łączyńska i Panna Biernacka. Wyciągnęła mię do tańca, musiałem mazura tańczyć, i to z ładniejszą jeszcze Panną od niej, a przynajmniej równie piękną, panną Nieszkowską Pauliną, która nie chce jenerała Miecielskiego, a on się do niej koniecznie adresuje.  – Panna Biernacka dużo ze mną mówiła o Tobie i o twoim Bracie i widać było słodkie uczucie, jakie jej owa zima, w Warszawie spędzona, nieciła. Cały wieczór z nią rozmawiałem, a raczej musiałem odpowiadać i pytać się; nigdy mi się tak dobrze nie wydała jak wtenczas, szczególniej mówiąc o słodyczy charakteru Pana Karola. Nie żartuję. Powiedziałem jej, że ty będziesz wiedział o całym wieczorze, że się będę przed Tobą skarżył na to, że mnie do tańca skusiła, ale Ci się nie zlękła.  – Poznałem jej ojca, blisko Antonina ma swoje Sulisławice.  – Między innymi godny widzenia taniec Jaxy Marcinkowskiego, który na tym wieczorze z zabłoconymi butami do upadłego wywijał. Byłem w Kaliszu tylko jeden dzień.  – Kostuś do mnie pisał, alem mu jeszcze nie odpisał.  – X-żna Radziwiłłowa życzy, żebym był w maju w Berlinie, zatem nic mi nie przeszkadza jechać na zimę do Wiednia. Ile myślę, to przed grudniem nie wyjadę.  – 6-tego Papy imieniny, więc chyba bym ku końcowi grudnia wyjechał, zatem mam nadzieję widzenia się z Tobą, a projektów żadnych nie robię  – gdybym pojechał przed twoim przybyciem, co, podług wszelkiego prawdopodobieństwa, być nie może, napisałbym Ci, bo nic bardziej nie pragnę, jak Ciebie widzieć  – a jeszcze za granicą. Nie uwierzysz, jak mi teraz w Warszawie czegeś nie dostaje, nie mam komu dwóch słów powiedzieć, na nikogo spojrzeć z zaufaniem.  – Chciałeś mego portretu  – żebym mógł był ukraść jeden X-żnie Elizie, to bym go był tobie posłał; dwa razy mię w sztambuchu zrobiła i ile mi ludzie gadali, bardzo podobnie.  – Miroszewski teraz czasu nie ma; moje życie, tyś za dobry  –  a potem wierz mi, że ja prawie zawsze przy tobie, ja ciebie nie odstępuję i tak będzie do śmierci, twój najprzywiązańszy F. Ch. Jeszcze ci raz przypominam Poloneza f-minor , przyślij mi go, moje życie, pierwszą pocztą. Napisałem parę exercissów –  przy Tobie bym je dobrze zagrał. Papa, Mama, dzieci, Żywny ci się kłaniają  –  Jędrzejewicz pisał z Wiednia, wraca. Pałac Lucypera Kurpińskiego dawali, ale się nie udaje. Kessler grał w ostatnią sobotę na Resursie Koncert Hummla E-dur . Grał także Serwaczyński.  –  Może grać będę na przyszłą sobotę, grałbym twoje Wariacje .  – Pani Bourgeois-Schiroli, alt piękny, u Soliwy 2 razy śpiewała na wieczorach muzycznych, mówił mi to Teichmann. Panna Wołków po matce w żałobie, a Panna Gładkowska z zawiązanym okiem. Żyliński nawet śpiewał z Panią Schiroli, ale powiadają, że jak szczur przy niej się wydawał.  – To wszystko, co wiem z nowin.  – Maxa dawno nie widziałem, ale pewno zdrów.  –  Gaszyński napisał komedyjkę wierszem na teatr „Rozmaitości” gdzie teraz cały świat się wali. Tytuł jej jest Przedpokój doktora . Gąsie zdrów, Rinaldi, ile razy mię spotka, o Ciebie się pyta. Na przyszłą niedzielę ma być Milionasz ( Bauer als Milionair ), mała komiczna opera Drechselera. Nie wiem, po co to niemieckie głupstwo u nas dadzą, chyba dla dekoracji i metamorfoz rozmaitych śmiesznych, bawiących dzieci. Będą latać.  – Sachetti miał dekoracje malować.  – Już wszystko, co mi w pióro wlazło. Nie chce mi się nowin pisać, tylko bym się z Tobą pieścił.  –  Jeszcze raz daj mi się uściskać. F. Ch. ",
668,['Fryderyk Chopin'],['Tytus Woyciechowski'],Warszawa,Poturzyn,1830-03-27,,"[Warszawa], sobota, dn. 27 marca 1830",Do Tytusa Woyciechowskiego w Poturzynie," Najdroższe życie moje! Nigdy mi tak Ciebie nie zbywało jak teraz; nie mam komu się wylać, nie mam Ciebie.  – Twoje jedno spojrzenie po każdym koncercie byłoby mi więcej jak wszystkie pochwały gazeciarzów, Elsnerów, Kurpińskich, Soliwów itd. Zaraz po odebraniu listu od Ciebie chciałem opisywać Ci pierwszy koncert, ale tak byłem roztargniony i zajęty preparatywami do drugiego, który zaraz w poniedziałek dałem, żem zasiadłszy nie mógł myśli zebrać do kupy. I dziś wprawdzie jeszcze tak jestem, ale już nie będę czekał chwili spokojnego umysłu, tak rzadkiej dla mnie chwili, bo poczta odejdzie. Pierwszy więc koncert, lubo był pełny i od 3-ch dni naprzód ani lóż, ani krzeseł nie było, nie zrobił na masie wrażenia, jakem ja rozumiał.  –  Pierwsze Allegro dla małej liczby przystępne zyskało brawo, ale jak mi się zdaje, dlatego że trzeba się było dziwić, co to jest!  – i niby udawać koneseurów!  –   Adagio i Rondo największy efekt sprawiło, tu już szczersze okrzyki dały się słyszeć  –  ale co Potpury na temata polskie zupełnie, podług mnie , celu nie dopięły. Dano brawo i w tym przekonaniu, że trzeba mu dać na odchodnym znać, żeśmy się nie znudzili.  – Kurpiński uważał tego wieczora nowe piękności w moim koncercie, a Wiman jeszcze się przyznawał, że nie wie, co ludzie dopatrują w moim Allegro .  – Ernemann był zupełnie kontent, a Elsner żałował, że mój pantalion głuchy i że basowych passaży słychać nie było. Tego wieczora, o ile paradysowi i ci, co w orkiestrze stali, byli zadowoleni, o tyle parter narzekał na ciche granie  –  i chciałbym być u Kopciuszka, żeby słyszeć debata , jakie się musiały toczyć o moją osobę. Dlatego to Mochnacki w „Kuryerze Polskim” wychwaliwszy mię pod niebiosa, a szczególniej Adagio , na końcu radzi więcej energii .  – Domyśliłem się, gdzie ta energia siedzi, i na drugim koncercie nie na swoim, ale na wiedeńskim grałem instrumencie. Diakow, jenerał rosyjski, tyle był grzeczny, że mi dał swojego instrumentu  – lepszego jak ów Hummlowski  – i dopiero jeszcze liczniej jak na pierwszym zgromadzona publiczność zadowolona była.  –  Dopiero oklaski, pochwały, że każda nutka jak perełka wybita i że na drugim lepiej grałem jak na pierwszym, i dalej po wywołaniu mię wrzeszczeć o 3-ci koncert. Krakowskie Rondo ogromny efekt zrobiło, 4 razy ponawiano oklaski. Kurpiński żałował, żem na wiedeńskim Fantazji nie grał, czego się nawet w „Kuryerze Polskim” nazajutrz Grzymała domagał.  – Elsner powiedział, że po 2-gim koncercie dopiero mogą o mnie sądzić, lubo ja szczerze powiem, że wolałbym był na swoim grać. Głosem to jest jednak powszechnym, że instrument lepiej był zastosowanym do miejsca.  – Rozkład pierwszego koncertu był Tobie wiadomy  –  drugi koncert zaczął się od symfonii Nowakowskiego ( par complaisance [1] ), po czym pierwsze Allegro z Koncertu . Bielawski zagrał Beriota Wariacje ; po czym Adagio i Rondo .  –  Drugą część rozpocząłem Rondem krakowskim ; po czym Majerowej udało się lepiej aniżeli kiedy zaśpiewać arię Soliwy z Heleny i Malwiny . Nareszcie improwizowałem, co się pierwszopiętrowym lożom bardzo podobało.  –  Jeżeli Ci mam szczerze powiedzieć, to improwizowałem nie tak, jak miałem ochotę, bo to nie dla tego świata było. Mimo to jednak dziwię się, że Adagio tak powszechny efekt zrobiło; gdzie się obrócę, tylko mi Adagio przypominają.  – Pewno masz gazety wszystkie albo przynajmniej główniejsze, stamtąd możesz miarkować, że byli kontenci.  – Moriolówna przysłała mi wieniec laurowy, dziś jeszcze dostałem wiersze jakiegoś kogoś.  –  Orłowski narobił mazurków i walców z tematów mojego Koncertu , Sennewald, kompanista Brzeziny, prosił mię o mój portret, ale mu tego nie mogłem pozwolić, boby za wiele było na raz, i nie mam ochoty, żeby we mnie masło owijano, tak jak się to z portretem Lelewela stało. Tobie przyślę, jak tylko będę mógł najspieszniej, chcesz tego, więc mieć będziesz, ale nikt prócz Ciebie mojego portretu mieć nie będzie. Mogłaby jeszcze mieć osoba jedna tylko, i to nigdy przed Tobą, bo Tyś mi najdroższy. Twego listu nikt prócz mnie nie czytał. Jak zawsze, tak i teraz noszę twoje listy przy sobie. Jakże mi będzie błogo  – w maju wyszedłszy za mury miasta, myśląc o mojej zbliżającej się podróży  – dobyć Twojego listu i szczerze się zapewnić, że mię kochasz, a przynajmniej spojrzeć na rękę i pismo tego, którego ja tylko kochać umiem!  – W przyszłym tygodniu chciano, abym grał jeszcze jeden koncert; ale ja nie chcę.  –  Nie uwierzysz, co za męka trzy dni przed wystąpieniem. Zresztą przed świętami skończę 1-sze Allegro 2-go Koncertu , a zatem zaczekam z 3-cim koncertem aż po ś-tach; chociaż wiem, że i teraz jeszcze więcej mógłbym mieć słuchaczów, bo cały wielki świat mało mię słyszał.  – Między głosami parterowymi na ostatnim koncercie o 3-ci wołającymi odezwał mi się jeden „na Ratuszu” tak głośno, żem na scenie usłyszał, ale wątpię, żebym go usłuchał, bo jeżeli dam, to pewno w teatrze. Nie idzie mi o zysk, bo i teatr mi niewiele przyniósł, ponieważ kasjer robił, co chciał, bo jemu się zdało wszystko. Z obu koncertów odtrąciwszy koszta nie było 5-ciu tysięcy, lubo Dmuszewski wspominał, że fortepianowego koncertu nie było jeszcze tak licznego jak pierwszy, a tym bardziej drugi.  – Ale idzie mi o to, że w Ratuszu nie z mniejszym ambarasem, niewiele większym efektem grałbym także nie dla wszystkich, bo albo dla najwyższej klasy, albo dla miasta.  – Jeżeli kiedy, to teraz czuję, że jeszcze się ten nie urodził, co by wszystkim dogodził. Dobrzyński się na mnie kwasi, żem jego symfonii nie wziął, pani Wodzyńska się gniewała, żem jej loży nie zatrzymał itd.  –   A propos Wodzyńskiej, którą onegdaj widziałem u p. Pruszak na imieninach (Maryanna), przypomniało mi się, żem tam także Brata Twojego widział, który zawsze ma swoje dobre momenta, i kazał Ci się kłaniać. Był także wkrótce przed imieninami, zdaje mi się, że na święty Józef, obchód 25-letniego przeżycia państwa młodych, alias srebrne wesele. Obiad bardzo, naturalnie nie bez mleczków i innych przysmaczków rubaśnych, dalibóg, nie dla mnie.  – Wczoraj byłem na obiedzie u Moriola i później na wieczorze u Diakowa, gdziem także widział Soliwę.  – Kłania Ci się i obiecał mi kiedyś dać jakąś kartkę do Ciebie.  –  Graliśmy La Rubinelle Hummla z Kaczyńskimi i dosyć dobrej muzyczki robiono. Nie chce mi się odrywać od papieru, zwłaszcza że mi się zdaje, żem jeszcze nie napisał, co bym chciał, aby Cię interesowało. Wszystko chowałem na deser, a tymczasem nie mam innego deseru, jak tylko uściśnienia najszczersze, bo ja Ciebie tylko mam F. Chopin. Papa, Mama, dzieci Ci się ślicznie kłaniają. Żywny.  – Maxa precz widuję i u Pani Potockiej był na teatrze, i u Pani Nakwaskiej na wieczorze muzykalnym.  – Łączyńskiego także niedawno w dorożce spotkałem. 
 [1] Par complaisance (fr.) – przez grzeczność. ",
669,['Fryderyk Chopin'],['Tytus Woyciechowski'],Warszawa,Poturzyn,1830-04-10,,"Warszawa, dn. 10 kwietnia 1830. Sobota (Rocznica śmierci Emilii!)",Do Tytusa Woyciechowskiego w Poturzynie," Najdroższe Życie moje! Jeszcze w przeszłym tygodniu miałem ochotę pisać do Ciebie, ale mi tak zeszło, że ani wiem, gdzie się podziało.  – Trzeba ci wiedzieć, że się świat nasz straszliwym sposobem rozmuzykował, nie szczędzono nawet Wielkiego Tygodnia i w ten poniedziałek był wieczór duży u Filipeusa, gdzie Pani Sauvan ładnie śpiewała duet z Semiramidy , a duet buffo z Turka , śpiewany przez Soliwę i Gressera, na żądanie powtórnie akompaniować trzeba było. Innych detali nie będę Ci pisał, prócz, że się Pani Gładkowska o Ciebie pytała. Projekt już gotowy na mający się dać wieczór u Lewickich, gdzie między innymi x. Galitzin będzie grał Kwartet Rodego, zrobi się La Sentinella Hummla i na końcu mój Polonez z violoncellą , do którego dodałem Adagio , introdukcję umyślnie dla Kaczyńskiego. Próbowaliśmy i ujdzie.  – To są nowości salonowe, muzykalne, teraz przystępuję do nowości gazetowych, muzycznych, które mię niemniej od salonowych obchodzą, tym bardziej że na mnie dosyć łaskawe wyroki; chciałbym Ci je posłać. W jednym artykule półarkuszowym „Gazety Warszawskiej” musi być dosyć przycinku Elsnerowi, kiedy Soliwa mi na obiedzie u Moriola powiedział, że gdyby nie to, że ma elewki na wystąpieniu, boi się szukać zaczepki, sam by odpisał. Zresztą mówił mi, żeś do niego pisał, spodziewam się więc, że jeżeli Ci odpisze, nie minie tej okoliczności.  – Trudno dać Ci wyobrażenie w krótkości o tym wszystkim; żebym mógł, to bym Ci gazety posłał, abyś rzecz zrozumiał należycie. Ale że mądrej głowie dość na słowie, więc Ci tak lekko napomknę, o co tu idzie.  – Po moich koncertach sypnęło się mnóstwo recenzji, szczególniej w „Kuryerze Polskim”  – jakkolwiek już przesadzonymi tchnęły pochwałami, jednakże jeszcze znieść ich można było.  – „Dziennik Urzędowy” także kilka stronic poświęcił moim panegirykom, ale między innymi w jednym ze swoich numerów takie głupstwa mimo najlepszej chęci poklicił, żem był w desperacji od chwili, w której przeczytałem odpowiedź w „Gazecie Polskiej”, jak najsprawiedliwiej odejmującej mi to, co tamten z egzageracji przydał. Trzeba ci wiedzieć, że w tym artykule „Dziennika Urzędowego” utrzymuje, że jak Mozartem Niemcy, tak Polacy mną się szczycić będą, nonsens bardzo jasny.  – Ale wyżej tenże sam artykuł zawiera, że gdybym się był w jakiego pedanta albo rossynisty (co jest głupim wyrażeniem) ręce dostał, nie byłbym tym, czym (niby) jestem. Jakkolwiek nic nie jestem, ale ma racją, że gdybym był się od Elsnera nie uczył, który mi umiał do przekonania przemówić, pewno bym mniej jeszcze umiał jak dzisiaj.  –  Ten przycinek rossynistów i wychwalanie obok Elsnera, który już (niby) ucznia wystawił, oburzyło, już wiesz kogo, tak dalece, że w „Gazecie Warszawskiej”, zacząwszy niby od Przyjaciół Fredry, a skończywszy na Hrabi Orym , we środku bije, że skąd należy się wdzięczność Elsnerowi, kiedy on z rękawa przecie uczniami sypać nie będzie, i pokazał obok mnie (trzeba Ci wiedzieć, że na drugim moim koncercie grano Symfonię Nowakowskiego), że „z piasku bicza diabeł nie ukręci”. Elsner przed 35-ciu laty napisał Kwartet , który ma na tytule „ dans le meilleur goût polonais ” [1] , dodatek naówczas przez editora uczyniony z powodu menuetu polskiego; wyśmiewa się więc recenzja dzisiaj z tego Kwartetu nie wymieniwszy jednakże autora. Soliwa powiada, że tymi samymi wyrazami by się z Cecylii wyśmiał, tym bardziej że w tym artykule, zawsze z miłością i jak najdelikatniej o mnie mówiąc, kilka nosów mi daje i radzi, żebym się Rossiniemu przypatrywał, ale nie przepisywał . Radę tę daje mi w skutku tamtego artykułu, który powiedział, żem oryginalny, czemu „Gazeta Warszawska” nie chce przeczyć.  – Jestem proszony na święcone pojutrze do Minasowicza, będzie tam i Kurpiński; ciekawym, co mi powie, bo nie uwierzysz, jak on mnie czule zawsze wita. Widziałem go na koncercie Leszkiewicza, we środę tydzień minął. Mały Leszkiewicz bardzo dobrze gra, ale jeszcze po największej części z łokcia. Ile mi się jednak zdaje, to lepszy z niego gracz będzie jak z Krogulskiego. Zdanie, z którym się jeszcze odezwać nie śmiałem, choć już kilka razy za język ciągniony byłem. Ale dosyć tej muzyki, teraz list mój nie do Pana Amatora muzyki, tylko do Tytusa Woyciechowskiego obywatela rozpoczynam. Wczoraj był Wielki Piątek, cała Warszawa wyszła na groby; i ja z Kostusiem, który onegdaj wrócił z Sannik, jeździłem od jednego do drugiego końca Warszawy.  –  Kot ci się kłania i à propos tego donoszę Ci, co następuje. Było to rano po lekcji, kiedy zasiadłszy do śniadania z Panną Aleksandrą rozpoczyna się rozmowa, że Pani Sowińskiej mówiono o ślubie Panny Aleksandryny z Panem Mleczko. Powiadam na to, żem nie słyszał; na co mi odpowiedziano, że ponieważ wiedzą, żem zawsze życzliwy temu domowi, więc mam wiedzieć, że: Pan Mleczko po wielkich awanturach się oświadczył.  –  Pani Pruszak powiada, że nigdy tak okropnej chwili nie miała jak wtenczas, kiedy jej upadł do nóg z płaczem et caetera . Ciekawy rezultatu oświadczyn, czekam, czy mi co o deklaracji nie powiedzą, i właśnie powiedzieli, że jakkolwiek Panu M. czas by był, ale Pannie A. nie czas jeszcze, więc czeka się rok, to jest aż do przyszłych urodzin Panny A., która wówczas sama decydywę akceptować lub odrzucić może. Pan M. jednakże wczoraj z nimi groby objeżdżał.  –  Obniski Ci się kłania. Geysmer Ci się kłania. Łączyńskiego spotkałem onegdaj, strasznie mi zmizerniał... i brata Karola widziałem, ślicznie jak pączek wygląda. Aha, bryftreger ! i list... od Ciebie. O, najdroższy, jakiś Ty poczciwy!  – Bo że ja o Tobie myślę, to nie dziw!  –  Ile widzę z Twego listu, to tylko „Kuryera Warszawskiego” czytałeś, jeżeli możesz, czytajże „Kuryerów Polskich” i 91 numer „Gazety Warszawskiej”. Twoje rady względem wieczorów są słuszne i dlatego im kilka odmówiłem, jak żebym Cię przeczuł, bo nie uwierzysz, jak mi stoisz w myśli przy każdym nieledwie uczynku. Nie wiem, czy to dlatego, żem się przy Tobie czuć nauczył, ale kiedy co piszę, rad bym wiedzieć, czy ci się podoba, i zdaje mi się, że mój drugi Koncert e-moll póty w moim przekonaniu wartości mieć nie będzie, póki go Ty nie usłyszysz. Dziś był Bromirski prosić mię na czwartek i zaręczam, że go widzisz z kwitkiem odchodzącego.  – Co się Gąsiego tycze, spotkałem go onegdaj, o Tobie mowa była; smutno chodzi, narzeka na nieprzyjazne sztukom okoliczności; jak go zobaczę, co spodziewam się, że dziś jeszcze nastąpi, zaraz mu powiem, żeś do mnie pisał.  – Nie mam na podorędziu nic posłać z bzdurstw, bo nawet nie warto. Co się tycze 3-go koncertu, którego tu oczekują teraz jeszcze tym bardziej  – nie dam, aż krótko przed wyjazdem i nowy grałbym; ten nowy, jeszcze nie skończony; grałbym Fantazję polską , której żądają, i Wariacje dla Ciebie, na które tylko czekam. Albowiem już jarmark w Lipsku się rozpoczął, to i Brzezina dostanie transport.  –  Ten, co mię szampanem na 2-gim koncercie chciał częstować, ów Francuz z Petersburga, co go za Fielda miano, jest to jeden z uczniów Konserw. Paryskiego, zwie się Dunst . Był u Soliwy, miał być u mnie, jak mi tamten mówił, alem go jeszcze nie widział. Koncerta dawał w Petersburgu i wiodły mu się; musi więc dobrze grać. Dziwno Ci pewno, że Francuz z Petersburga i niemieckie nosi nazwisko.  – Właśnie przejechał Kocio ze Skarżyńskim Walerym, a za nimi jedzie Gendre; ekwipaże rulują, kapelusze damskie się pstrzą z daleka, piękny czas.  – Otóż i Celiński, mój egzekutor spacerowy; poczciwy, dba o moje zdrowie. Pójdę z nim na ulicę, może zobaczę kogo , co mi Ciebie przypomni; a ja Ciebie tylko kocham. F. Chopin. Moi Rodzice ukłony i najszczersze pozdrowienia wraz z siostrami zasyłają.  – I Pan Żywny  –  boby mię wyłajał. A propos , do śmiesznych nowin należy, że Orłowski z moich tematów mazurki i galopady porobił, które atoli prosiłem, aby nie drukował. Hrabia Ory ładny, szczególniej instrumentowanie i chóry. Finał pierwszego aktu piękny. [1] Dens le meilleur goût polonais (fr.) – w najlepszym polskim stylu. ",
670,['Fryderyk Chopin'],['Tytus Woyciechowski'],Warszawa,Poturzyn,1830-04-17,,"Warszawa, dn. 17 kwietnia 1830. Sobota. Papy urodziny.",Do Tytusa Woyciechowskiego w Poturzynie," Najdroższe życie moje! Jakąś ulgę czuję w nieznośnej tęsknocie, skoro list od Ciebie odbiorę; właśnie dziś tego trzeba mi było, bom był nudniejszy niż kiedy.  – Rad bym odrzucał trujące mi wesołość myśli, ale rozkosz czuję z nimi się pieścić, sam nie wiem, czego mi brak, i może po napisaniu listu spokojniejszym będę, bo wiesz, jak to miło pisać do Ciebie.  – Piszesz mi, żeś został opiekunem, to mię rozśmieszyło. Donosisz o jakimsiś kotylionie, domyślam się, że to Walerego robota; wspominasz, że może przyjedziesz, to mię ucieszyło, bo też i ja jeszcze na Sejm zostaję. Już zapewne wiesz z gazet, które na moje szczęście trzymasz, że 28 maja otwarcie, cały miesiąc zatem trwa nasza nadzieja, zwłaszcza że „Kuryer” Pannę Sonntag zaanonsował. Dmuszewski zawsze ten sam, łże, komponuje sobie rozmaite awantury; wczoraj go spotkałem i pocieszną nowinę mi powiedział, że jakiś sonet do mnie w „Kuryerze"" umieszcza. Na miłość Boską prosiłem, żeby głupstwa nie robił. „Już wydrukowany”, odpowiedział z uśmiechem przysługującym się, myśląc, żem się pewnie radować powinien z zaszczytu, jaki mię spotkał. O, źle zrozumiane przysługi! Znów będą mieli pole szydzenia ci, którym zawiniłem. Co się tycze mazurów z moich tematów, kupiecka chęć zysku przemogła. Już nic nie chcę czytać, co ludzie o mnie piszą, ani słuchać, co gadają. W niedzielę tylko miałem ochotę nasłuchać Kurp. rozprawiającego o artyk. „Gazet. Warsz.”, ale jakby dla niepoznaki, pomiędzy wieloma uczonymi osobami u Minasowicza, na święconym znaleźć nie mogłem. Nie było go, z muzyków jeden Ernemann ze mną tam się znajdował.  – Chcąc jednak widzieć koniecznie minę, jaką mi pokaże, byłem u niego w święta dla życzenia świąt, ale oba razy nie zastałem. Soliwę dziś widziałem. Może, że Włoch filut, ale pokazywał mi, co napisał na odpowiedź temu artykułowi (notabene po francusku i dla siebie, nie w celu umieszczenia tego w piśmie jakimś publicznym) i doskonałe; w ogóle sprawiedliwie ich gromi za Elsnera, bez wyjawienia czyjego bądź nazwiska.  – Czuły w oczy, mniejsza o to, a ja grzeczny i nie widuję go pomimo jego zaprosin, jak tylko kiedy koniecznie tego potrzeba.  – Ernemann był u mnie, osądził, że I-sze Allo lepsze w nowym Koncercie   – właśnie wczoraj przyszedł, kiedy Kostuś odchodził. Byłem tam dzisiaj; ponieważ Sejm, a zatem wyjazd do Drezna spóźniony, nowe projekta; a ostatni jest, żeby Kostuś z Hubem, prof. Uniw., z tym, com ja przeszłego roku jechał, mały wojaż po Francji i Włochach odbył. Hubę, ile mi zaonegdaj mówił, miał projekt rzucenia się naprzód prosto do Paryża, gdzie zabawiwszy, na zimę do Italii i styczeń w Neapolu, gdzie miałem się z nim zobaczyć. Kostuś rano dziś wyszedł do Hubego, żeby się zbliżyć do niego i dowiedzieć planu. Jeżeli pojadą, to dopiero w czerwcu, i to ku końcowi. Moje Wariacje jeszcze nie przyszły. Magnus pojechał do Wiednia przed tygodniem, na końcu tego miesiąca ma wrócić, spodziewam się, że nie z gołą ręką. Jutro Flet czarnoksięski , a pojutrze koncert jednego niewidomego flecisty, Pana Grünberg, o którym Ci już pisałem. Chciał, żebym grał na jego koncercie. Szczęśliwą miałem wymówkę, żem już jednemu odmówił  – i że by to nie wypadało czynić różnicę w wyborze. Malsdorf będzie mu grał na violoncelli. Jest to wiele ze strony Barona; Szabkiewicz na klarynecie, a ja byłem znów wczoraj u Żylińskiego, który mu także śpiewać obiecał. Chciał, żebym z nim do Maierowej pojechał; wiem, że by dla mnie to zrobiła i śpiewała, ale w duszy by się krzywiła. Wolałem więc dać pokój  –  i tylko zająłem się sprzedaniem trochy biletów. Pani Pruszak wzięła dziesięć. A propos , dzisiaj przy lekcji, właśnie Kramera Etude był pod palcami, dowiedziałem się z ust pani Pruszak, żeś pszenicę do Gdańska wysłał i że może przyjedziesz; o pszenicy (wiadomość gospodarska od Pana Charla) nic mi nie pisał, odpowiedziałem, bo to nie są moje wiadomości. Jakkolwiek bądź dziko mi się zdaje, że Ty z pszenicą masz do roboty; uwierzyłem, bo wiem, jak szczerze lubisz zająć się tym, coś sobie przedsięwziął. Dzieci ciekawe by były czytać Twoje listy, a ponieważ im do tego nigdy nie przyjdzie, bo te tylko ja sobie, i to sobie, cicho w duszy co dzień czytam.  – Ludwika się dąsa, tym bardziej żem jej powiedział, że ukłonu dla niej nie ma. Jutro rosyjska Wielkanoc, nie będę na żadnym święconym. Jeszcze żadnych świąt tak mało nie jadłem, nawet u Pruszaków na święconym w poniedziałek czy w niedzielę, już nie wiem, gdzie huk ludzi i szynek, bab itd., nawet na obiedzie nie zostałem.  – Zabierało się na duży obiad, kasztelan Lewiński, Alfons, Mleczkowie, Dziewanowski, który mi się nieznośny zdawał, wszystko to tam było. N. mię prosił, żeby mu synka do chrztu trzymać; nie mogłem odmówić, tym bardziej że to jest życzenie tej nieszczęśliwej, która odjeżdża do Gdańska. Pruska ma być moją kumą. Jest to niby sekretem przed moimi rodzicami, którzy niby o tym nie wiedzą.  – Wiesz, żem w przeszłym tygodniu zrobił sobie projekt jechania do Ciebie na tydzień, ale na niczym się skończyło, tym bardziej że mię nagli robota; trzeba pisać na gwałt. Niezawodnie, jeżeli będziesz podczas Sejmu w Warszawie, trafisz na mój koncert. Mam jakieś przeczucie  – jeszcze jak mi się wyśni, zupełnie wierzyć będę, bo mi się często śni o Tobie. Ileż to razy biorę ja noc za dzień, a dzień za noc; ileż razy żyję we śnie, a śpię w dzień, gorzej jakbym spał, bo zawsze jednak czuję; a zamiast sił nabierać w tym odurzeniu, tak jakoby we śnie, jeszcze się męczę i słabieję  –  proszę Cię, kochaj mię. F. Chopin. Rodzice Ci się ślicznie kłaniają, rakolin [?] i dzieci, i Żywny.  – ",
671,['Fryderyk Chopin'],['Tytus Woyciechowski'],Warszawa,Poturzyn,1830-05-15,,"Warszawa, 15 maja, w sobotę [1830]",Do Tytusa Woyciechowskiego w Poturzynie," Najdroższe życie moje! Dziwno Ci było zapewne, że Fryc Ci zaraz na twój list odpowiedzieć nie raczył, ale nie wiedziałem tego, o co mi się w tamtym liście pytasz, zatem musiałem się zatrzymać. Dowiedz się więc, moja duszko, że Panna Sonntag niezawodnie w czerwcu, a może ku końcowi maja przyjeżdża. Dowiedz się, że Panny G. i W. podczas Sejmu niezawodnie, na mocy reskryptu wydanego przez JWMinistra Mostowskiego, wystąpić mają, jedna w Agnieszce Paera, a druga, to jest W., w Turku . Jakże ci się zdają te wybrane opery?  – Byłem wczoraj na wieczorze u Soliwy, gdzie prócz Sauvanów, Gresserów prawie nikogo nie było. Śpiewała G. arię umyślnie dla niej do opery przez Soliwę dorobioną, która ma być jej popisowym kawałkiem, istotnie ładne są miejsca i czasem trafił do jej głosu. W Turku ma śpiewać W. także jedną arią, dla popisania się, stosowną do jej głosu; aria ta jest Rossyniego, zrobiona dla jednej ze sławniejszych śpiewaczek, występującej w tej operze. Dobrze ją śpiewa. Jak przyjedziesz, to się przekonasz.  – Już też myślę, że nie opuścisz sposobności słyszenia P. Sonntag.  – Jakże ja tej Pannie Sonntag dziękuję!  – Już ma być w Gdańsku, a stamtąd do nas jedzie.  –  Ale na mnóstwo muzyk zabiera się u nas. I Pan Woerlitzer, pianista jego kr. pruskiej mości, jest tu już od 2-ch tygodni. Ładnie bardzo gra mały. Jest to Żydek, a zatem z natury bardzo pojętny, i dobrze się wyuczył kilka rzeczy, które nam dał słyszeć. Był u mnie. Jest to nawet jeszcze dziecko, ma lat 16. Jego fort są Wariacje Moschelesa na marsza Alexandra. Gra je doskonale, zdaje się, że nic nie pozostaje do życzenia. Dwa razy dał się słyszeć publicznie, oba razy grał te Wariacje . Jak go usłyszysz, będziesz z jego gry kontent, chociaż jeszcze, między nami mówiąc, wiele mu brak na tytuł, jaki nosi.  – Jest tu jeszcze drugi Francuz, JPan Standt: myślał dać koncert; był u mnie i namyślił się odstąpić swojego zamiaru.  – Ale jedna z pociesznych muzycznych nowin jest ta, że Pan Blahetka, ojciec tej fortepianistki, pisał do mnie z Wiednia, że przyjedzie, jeżeli ja mu radzę na Sejm przyjechać. Delikatna materia. Niemcowi się chce pieniędzy, a jeżeli przypadkiem nadzieja go omyli, miałby do mnie żal, odpisałem zatem natychmiast: „Że już od dawna byłem zapytywany, czyli on tego wojażu nie przedsięweźmie, i że wiele osób, a szczególniej cały świat muzykalny, życzy sobie tego”, lecz obok delikatnie wystawiłem, że Panna Sonntag będzie, że Lipiński przyjedzie, że jest jeden teatr, w nim koszta przenoszą 100 talarów, że bale będą bywać, że Zielone Świątki nadchodzą, że spacerów dużo itd., itd., żebym nie miał sobie nic do wyrzucenia.  – Może być, że przyjedzie; ja bym się cieszył, a dla niej bym wszystko zrobił z mojej strony, choćby przyszło grać na 2 pantaliony, bo nie uwierzysz, ile ten Niemiec był dla mnie dobrym w Wiedniu.  – Kostuś w Częstochowie z Matką, wracają w przyszły tydzień, a pierwszego czerwca niezwłocznie udaje się z Hubem przez Berlin do Paryża, gdzie zabawiwszy 2 1\/2    czy 3 1\/2 miesiąca, przez Szwajcarią do Włoch się puszczają.  –  Co z moją podróżą, to teraz nie wiem, co się stanie. Ja myślę, że ja zamiast za granicę tego roku, to się febry doczekam, i po wszystkim będzie. Czerwiec przesiedzę, lipiec przesiedzę, nawet mi się nie będzie chciało wyjechać dla, już wiesz pewno, że dla niczego, jak tylko dla gorąca; opera włoska w Wiedniu dopiero się we wrześniu, jak mówił wczoraj Henneberg , rozpocznie, zatem nie ma po co się i śpieszyć, tym bardziej że Rondo do nowego Koncertu nie skończone  –  a do tego trzeba weny; nawet się z nim nie śpieszę, bo mając pierwsze Allegro , o resztę się nie troszczę. Mogę znów grać koncert, bom jeszcze moich Wariacji nie grał, a te, ile mi Blahetka w liście doniósł, niedawno wyszły i Haslinger z nimi do Lipska na Jarmark Wielkanocny pojechał. Spodziewam się, jak Magnus wróci z Wiednia (pojechał bowiem do Galicji za własnymi interesami, a stamtąd miał się udać do Wiednia), to mi je przywiezie. Adagio od nowego Koncertu jest E-dur . Nie ma to być mocne, jest ono więcej romansowe, spokojne, melancholiczne, powinno czynić wrażenie miłego spojrzenia w miejsce, gdzie stawa tysiąc lubych przypomnień na myśli.  – Jest to jakieś dumanie w piękny czas wiosnowy, ale przy księżycu. Dlatego też akompaniuję go sordinami , to jest skrzypcami przytłumionymi gatunkiem grzebieni, które okraczając strony dają im jakiś nosowy, srebrny tonik.  – Może to jest złe, ale czemu się wstydzić źle pisać pomimo swojej wiedzy  – skutek dopiero błąd okaże.  – W tym zapewne miarkujesz moją skłonność do czynienia źle pomimo woli. Tak, jak pomimo woli przez oczy wlazło mi coś do głowy i lubię się tym pieścić, może najbłędniej. Ty mię zapewne rozumiesz.  – Trzymałem też N. z panią Pruską synka do chrztu, który został adoptowanym; nie uwierzysz, jaki ładny chłop.  – Panna Dupont dziś rano o godz. 7-mej poszła za mąż za Pana Cechowskiego, brata Pani Skrodzkiej.  – Bixel doktór, ów stary, 63-letni doktór, ożenił się ze swojej żony nieboszczki siostrzenicą, panną 17-letnią. Cały kościół był napełniony ciekawymi, a Pannie młodej dziwno było, że jej tak żałują  – wiem to z ust Panny druhny Moriolówny, gdzie zaraz, jak tylko list na pocztę odniosę, idę z wizytą, bo przysyłała; wiesz, że to moje amory, do których ja się przyznaję bardzo chętnie, a zatem trzeba być posłusznym i szanować pokrywki skrytych uczuć.  – Wiesz, żem nie myślał o sobie, żebym mógł być tak skrytym, ile jestem, kiedy nie mam serca Tobie powierzyć tego, co mi dolega.  –  Dzisiaj jestem na teatrze. JPan Smochowski, nowy tragik ze Lwowa, wystąpi w Teresie sierocie z Genewy w roli Werowskiego. Nie mam wielkiej nadziei o jego grze, ale zobaczę, co to tam będzie.  – Mówią, że Pasta przyjeżdża, ale o tym wątpię.  – Pewniejsze są wieści o sławnej (wprawdzie już trochę przeszłej) śpiewaczce Pani Milder Hauptmann. Romberg także niby spodziewany. Niech sobie przyjeżdżają, ja się na Ciebie staram [?] i mam nadzieję, że będziesz tą razą na moim koncercie. Myślę, że w końcu maja, to jest za 2 tygodnie, w domu spróbuję pierwsze Allegro . Na początku czerwca zaś gram, żeby się pozbyć tego przed rozpoczęciem ogólnych zabaw przez „Kuryera” zapowiedzianych. Piszże mi więc, kiedy Ty pewno będziesz w Warszawie, bo już by mi przykrzej było niż pierwszą razą, żebym miał bez Ciebie odbyć akt popisowy. Nie, Ty nie wiesz, ile Cię kocham, niczym Ci tego okazać nie mogę  – a już tak dawno chcę, żebyś o tym wiedział. Ach, żebym Ci mógł rękę ścisnąć, co bym dał za to, nie zgadłbyś... połowę życia nędznego. F. Chopin. Układu koncertowego nie donoszę Ci, bo jeszcze go nie wiem. Teichmanna będę się starał mieć. On już na 2-gim moim koncercie miał śpiewać duet z Armidy z Maierową, bo w solu boi się wystąpić, ale na nieszczęście, przed tygodniem wówczas śpiewała ten duet Cymmermanowa z Polkowskim, więc sobie Kurpiński nie życzył, żeby to samo, jakby dla pokazania, że lepiej umieją zaśpiewać. Tyłem napisał, a jeszcze chciałbym więcej pisać. Miałem Ci posłać jeszcze nowego walca, tak dla zabawki, ale już na przyszły tydzień go odbierzesz. Rodzice i dzieci ślicznie się kłaniają. Pan Żywny także się w to liczy. ",
672,['Fryderyk Chopin'],['Tytus Woyciechowski'],Warszawa,Poturzyn,1830-06-05,,"[Warszawa], sobota, dn. 5 czerwca 1830 r.",Do Tytusa Woyciechowskiego w Poturzynie," Najdroższe życie moje! Straciłeś 5 koncertów Panny Sonntag!  – Ale nie żałuj, bo jeszcze się jej nasłuchasz, jeżeli prawda, że 13-tego przyjeżdżasz. Trzynastego wypada podobno w niedzielę, i właśnie jedziesz, kiedy ja będę próbował w domu pierwsze Allegro 2-go Koncertu korzystając z niebytności Panny Sonntag, która mi wczoraj sama ślicznymi swoimi usteczkami mówiła, że wyjeżdża do Fischbach na wezwanie JKróla pruskiego. Nie uwierzysz, ile miałem przyjemności w poznaniu bliższym, to jest w pokoju na kanapie, bo wiesz, że się w więcej nie wdajemy, tego posłańca boskiego, jak ją słusznie niektórzy zapaleńcy tutejsi nazwali.  – X-żę Radziwiłł prezentował mię jej jak najpiękniej, za co mu prześlicznie wdzięczny jestem.  – Przez ten jednakże tygodniowy jej pobyt u nas nie bardzo korzystałem z mojej znajomości, ponieważ widziałem, jak umęczona zawsze była dziwno-nudnymi wizytami Kasztelanów, Senatorów, Wojewodów, Generałów i Adiutantów, którzy na to tam siedzieli, aby jej w ślipki zajrzeć i o pogodzie rozmawiać. Ona ich wszystkich najgrzeczniej przyjmuje, bo jest tak dobrą z duszy, że nie mogłaby być niegrzeczną, wczoraj jednakże, ażeby na próbę mogła do teatru pojechać, musiała się aż zamknąć w pokoju dla włożenia kapelusza na głowę, bo lokaj w przedpokoju nie da sobie rady z meldowaniem.  – Nie byłbym u niej ani razu, ale mię żądała widzieć z powodu jednego śpiewu, który jej Radziwiłł aranżował, a mnie polecił do rozpisania. Są to wariacje na dumkę ukraińską; temat i koniec ładne, ale środek mi się nie podoba ani też Pannie Sonntag, który cokolwiek zmieniłem, ale zawsze nietęgo.  –  Kontent jestem, że po dzisiejszym koncercie jedzie, ponieważ kłopot mi z głowy zejdzie, a tymczasem może Radziwiłł na koniec Sejmu nadjedzie i zrenonsuje [1] swoim wariacjom.  – Panna Sonntag nie jest piękna, ale ładna do najwyższego stopnia. Czaruje wszystkich swoim głosem, który nie bardzo jest wielkim, bo tylko nam go zwykle daje słyszeć od: [przykład nutowy] ale jest nadzwyczaj wyrobiony; jej diminuenda są non plus ultra [2] , jej portamenta [3] śliczne, a gammy, szczególniej chromatyczne, do góry przepyszne. Śpiewała nam Merkadantego arię bardzo, bardzo, bardzo ładnie, Wariacje Rodego, szczególniej roladową, ostatnią przedobrze; wariacje na temata szwajcarskie tak się podobały, że wywołana na podziękowanie zamiast wielkich dygów jeszcze raz je zaśpiewała! Jest to dobroć nie do opisania. Wczoraj z Wariacją Rodego toż samo było. Śpiewała nam cavatinę z Cyrulika , tę sławną, i ze Sroki ; różnicy możesz się domyślać od wszystkiego, coś teraz słyszał. Śpiewała tę arię z Freyszyca , co to wiesz, nadcudnie.  – Byłem też raz także u niej, kiedym zastał Soliwę z Pannami  –  śpiewały przy mnie ten jego duet, co to coś, barbara sorte [4] , na końcu ten major, już wiesz; mówiła im Panna Sonntag, że ich głosy są przekrzyczane i że metodę mają dobrą, ale trzeba, żeby inszym sposobem głos wydobywały, jeżeli nie chcą go zupełnie po 2 latach stracić.  – W oczy przy mnie powiedziała Wołkównie, że ma wiele łatwości, wiele pięknych manierów, ale „ une voix trop aigue ” [5] , i prosiła ich bardzo, żeby częściej u niej bywały, to im, ile możności, pokaże swoje sposoby.  – Jest to grzeczność nadnaturalna, jest to kokieteria do tego stopnia posunięta, że zupełnie już w naturalność przechodzi, bo nie można przypuścić, żeby człowiek mógł zostać tak naturalnym, nie znając wszystkich resursów kokieterii.  – W rannym stroju milion razy ładniejsza i przyjemniejsza jak w sukni galowej w wieczór, chociaż ci, którzy jej rano nie widzieli, przepadają za nią.  – Jak wróci, będzie dawać swoje koncerta aż do 22, po którym myśli się udać, jak to z jej ust wiem, do St. Petersburgu  – spiesz więc, przyjeżdżaj, żebyś więcej nie stracił nad te 5 koncertów.  – Mówią bardzo, że i Pasta przyjeżdża. Mają razem śpiewać.  – Jest też tu niejaka Panna Belleville , Francuzka, bardzo ładnie gra na fortepianie, nadzwyczaj lekko, elegancko, 10 razy lepiej od Woerlitzera; we środę daje koncert. Znajdowała się u dworu na tym sławnym wieczorze muzykalnym, gdzie była Panna Sonntag. Dwie Panny popisywały się. Był i Woerlitzer , ale się nie tak podobał, co wiem z ust Kurpińskiego, który u dworu Pannie Sonntag akompaniował. Dziwili mi się ludzie, czemu ja nie byłem, ale ja się nie dziwiłem.  – Pruszak Kocio jedzie dziś o 4-tej po południu z Hubem. Odprowadza ich Pani Pruszak z Olesią i resztą aż do Łowicza, stamtąd jadą własnymi końmi do Kalisza, a stamtąd ekstrapocztą dalej.  – Ale jeszcze trochę o Sonntag.  –  Ma niektóre broderie [6] zupełnie w nowym rodzaju, którymi ogromne robi wrażenie, ale jednak nie takie, jak Paganini. Może to dlatego, że rodzaj mniejszy. Zdaje się, że ona chucha na parter jakąś wonią z najświeższych kwiatów i pieści, rozkosznie głaszcze, ale rzadko wzrusza do płaczu.  –  Powiedział Radziwiłł, że Desdemony scenę ostatnią w Otellu tak gra i śpiewa, że nikt się od łez wstrzymać nie może. Właśnie jej o tym mówiłem, czy by nie chciała tej sceny nam w kostiumie zaśpiewać (bo ma być doskonała aktorka przy tym), odpowiedziała mi, że prawda, widziała często łzy w oczach spektatorów, ale ją męczy grać na scenie, i dała sobie słowo jak najrzadziej występować w rolach.  –  Przyjedź tylko wytchnąć po wiejskich mozołach na łono przyjaźni, panna Sonntag zaśpiewa Ci i nabierzesz tym sposobem nowych sił do zatrudnień swoich. Jaka szkoda, że ja zamiast listu sam się posłać nie mogę. Ty byś mię może nie chciał, ale ja Ciebie chcę i czekam z ogolonymi wąsami. F. Chopin. Panna Sonntag dziś coś z Semiramidy śpiewa. Jej koncerta są krótkie, zwykle 4 razy śpiewa i między tym nikt nie gra prócz orkiestry, i istotnie potrzeba odpoczynku po jej śpiewie, tak zajmuje.  – Panny z Konserw. nie wystąpią w tym miesiącu. Panna Belleville grała drukowane moje Wari. w Wiedniu i jedną nawet umie na pamięć. Szkoda, że już nie ma gdzie pisać, bo mi się wstać od listu, oderwać od Ciebie nie chce  –  czy Ty mię też kochasz? Ponieważ tak przebija papier, więc przymuszony jestem zrobić kopertę. Papa, Mama, dzieci, Żywny i wszyscy. Gąsie mówi, że jak przyjedziesz, to Ci powie to, co miał napisać. [1] Zrenonsuje (z fr. renoncer )  –  zaniecha, da spokój. [2] Diminuenda... non plus ultra –  ściszenia... nadzwyczajne. [3] Portamenta  –  przejścia z jednego dźwięku na drugi. [4] Barbara sorte (łac.)  –  w dziwaczny sposób. [5] Une voix trop aigue (fr.) – głos zbyt ostry. [6] Broderie (fr.) – tu: ozdobniki głosowe. ",
673,['Fryderyk Chopin'],['Tytus Woyciechowski'],Warszawa,Poturzyn,1830-08-21,,"Warszawa, sobota, 21 sierpnia [1]830",Do Tytusa Woyciechowskiego w Poturzynie," Obrzydły Hipokryto! Drugi to list mój, co do Ciebie piszę, nie uwierzysz, powiesz, że Fryc łże, ale tą razą jestem szczery.  – Szczęśliwie wróciwszy z Baronem do Warszawy zaraz pisałem do Ciebie, ale ponieważ Rodzice byli w Żelazowej Woli, więc bardzo naturalnie, że i ja długo w Warszawie nie bawiąc zostawiłem list do Ciebie, który miał być oddany na pocztę; wróciwszy powtórnie, już z Rodzicami, we wtorek, zastałem list do Ciebie pisany szczęśliwie na tym samym miejscu, przy filiżankach, gdziem go odjeżdżając zostawił. Karol, który podczas mojej niebytności był u nas, mówił mi, że widział ten list na filiżankach. Nie ma tego złego, co by na dobre nie wyszło. Może w tym liście nie będę Ci tyle wymyślał, ile w tym pierwszym, gdym świeżo w umyśle miał Twoje awantury poturzyńskie.  – Szczerze Ci powiem, że mi przyjemnie wspomnieć na to wszystko  – jakąś tęsknotę zostawiły mi Twoje pola  – ta brzoza pod oknami nie może mi wyjść z pamięci. Owa arbaleta!  – jak to romansowe! Pamiętam ja tę arbaletę, coś Ty mię za nią wymęczył, za wszystkie grzechy.  – Ale trzeba Ci zdać sprawę z upłynionego czasu, trzeba Ci donieść, kiedy niezawodnie wyjeżdżam, trzeba Ci wiele rzeczy potrzebniejszych pisać.  – Aniela najprzód mnie w Warszawie zajęła. Byłem na wystawieniu. Gładkowskiej mało brak. Lepiej jest na scenie jak w sali. Nie mówię o grze tragicznej, wybornej, bo nie ma co powiedzieć, co się zaś śpiewu tycze, żeby nie te fis i g , czasem u góry, nie trzeba by nam w tym rodzaju nic lepszego. Jak frazuje, to byś się rozkoszował, cieniuje paradnie, a chociaż z początku na wejściu głos się trząsł, później bardzo śmiało śpiewała. Opera była skrócona. Może dlatego nie znalazłem u niej błędu długości nudzącej. Aria Soliwy największy efekt w drugim akcie robi; wiedziałem, że może zrobić efekt, ale tak wielkiego nie spodziewałem się. Romance, które śpiewa w drugim akcie przy harfie (Ernemann za kulisami na fortepianie za nią gra bez szkodzenia iluzji), ostatnią razą bardzo ładnie odśpiewała. Byłem zadowolony. Na końcu przywołano Anielę i rzęsistymi okryto poklaskami. Od dziś za tydzień jest wstęp na scenę Fiovilli w Turku . Wołków lepiej się podoba. Trzeba Ci wiedzieć, że Aniela strasznie ma wielu antagonistów, którzy nie wiedzą sami, dlaczego ganią muzykę.  –  Nie przeczę, że mógł był Włoch wybrać coś lepszego dla Gładkowskiej, jako to Westalka może by jej więcej była szczęścia przyniosła, ale i to jest ładne, i wiele ma rzadkich piękności i trudności przedziwnie przez debiutantkę oddanych. Szczurowski jest straszny; jakiś Talma, Kemble, Devrient i Żółkowski przewijają się przez niego; nie wiedzieć, co to jest, ale wariat doskonały.  – Zdanowicz, podług Soliwy, jest non plus ultra . Salomonowicz nieszczęśliwa, Nawrocka ciągle cedzi, a Żyliński trawi na scenie.  – Jeszcze wczoraj na próbie Turka gniewał mnie swoją zimną duszą, jak kije wyliczał Turkowi .  – Wołków śpiewała dobrze, gra także bardzo dobrze  –  rola to, którą ona niezawodnie grać by i naprawdę potrafiła. Oczyma może więcej zrobi na publiczności niż gardłem. Do D wysokiego kilka razy bierze bardzo czysto i śmiało. Nie mam wątpliwości, że lepiej się podoba od Gładkowskiej.  – Kwintet paradnie szedł. Jenerał się radował. Kostuś w Frankfurcie z Kinclem i na Mediolan, Triest, Wiedeń wracają. Hube został jeszcze i dopiero 15-go przyszłego miesiąca będzie w Rzymie. Ja co robię?  –  Na przyszły miesiąc dn. x wyjeżdżam, wprzód jednakże muszę mój Koncert spróbować, bo już Rondo skończone. Jutro Kaczyński i Bielawski są u mnie. Rano o 10-tej incognito przy Elsnerze, Ernemannie, Żywnym i Linowskim próbuję mój Polonez z violoncellą i Trio . Będziemy grać do zabicia. Dla tej przyczyny nikogo nie prosiłem prócz wyżej wymienionych i Matuszyńskiego, który mi tylko został zawsze poczciwy, nie taki fałszywy Hipokryta, Szelma, Łajdak jak, domyśl się, kto!  – Kostuś mi się kazał kłaniać przez Panny Palczewskie. Pruszakowa w Marienbad  – pojechali tam pić wody, i Mleczko także. Mój ulubiony Pietruś Dziew. został na drodze w Reinertz i tam serwatki używa.  – Oborskiego widziałem na „Rozmaitościach”  – dobry był.  – Walery z brylantowymi guzikami, z bankierską miną, faraonuje po ulicach. Wincenty zawsze dobry, doskonały, taki, jak był dobry urzędnik. Łączyńskiego, co u Ciebie pewno jeszcze siedzi, jakbym ja zrobił, gdybym był na jego miejscu, widziałem nazajutrz, po przyjeździe do Warszawy, pewno Ci mówił. Baron odsiaduje kadencją, u Contego stoi i raz-em go dopiero widział od czasu powrotu; matka ciągle bardzo źle, wiem z jego ust. Kasztelana widziałem wczoraj; mówiłem z nim o Tobie.  – Karol już zapewne wyjechał, bo miał wrócić do dóbr.  –  Dziś Hamle t, idę na niego. Wczoraj Panna Rywoli , nowa Krowa , wystąpiła w roli (Olesi Pruszak) tłomaczonej przez Gaszyńskiego  –   les premiers amours . Twoją rolę gra Niwiński dobrze, rolę Kocia gra Jasiński lepiej od Kocia, rolę moją gra Szymanowski nieledwie tak jak ja, strasznie daleko od Herocha, a Kratzer, jak żyje, nie wymyślił lepszego środka na wypędzenie szczurów. Kucharski przeciw temu c’est du Cherubini .  – Spieszę się, bo sam na pocztę odniosę list, żeby i ten biedak nie został jak jego brat w domu. Na przyszły tydzień znów nie będę się mógł wstrzymać, żeby Cię nie wyłajać za to, co dziś miałem napisać, a zatem dosyć.  –  Nie chcę od Ciebie niczego, nawet uściśnienia ręki, już na wieki obrzydłeś mi, poczwaro piekielna. Daj buzi. F. Chopin. Jeżeli są jakie listy do mnie, odeślij je retro .  – Daruj, com pisał, bo dziś jeszcze jestem głupszy jak zawsze. Papa i Mama, i siostrzyczki  – wszystko Ci się ślicznie kłania. ",
674,['Fryderyk Chopin'],['Tytus Woyciechowski'],Warszawa,Poturzyn,1830-08-31,,"jeszcze Warszawa, we wtorek, 31\/VIII [18]30",Do Tytusa Woyciechowskiego w Poturzynie," Najdroższy Tyciu! Już też mi potrzeba było Twego listu  – katar straciłem odebrawszy go. Oby moje listy także jakie zbawienne skutki mieć mogły! Żeby przeczytawszy je można tracić fałszywość i hipokryzję, jakżebym się cieszył. Ale co ten list, jestem pewny, że tego skutku nie uczyni, i owszem, ile mi się zdaje, do nowych występków pobudzi, gniew w tym lwim sercu zrodzi, i dobrze, żem o 40 mil, boby może inaczej cała srogość zemsty natychmiast się na mnie wywarła. Przewinienie wielkie, ale miłe sercu przewiniającemu; siedzę w Warszawie  – a jak Cię kocham, nic mnie za kraj nie ciągnie. Możesz mi wierzyć, że w przyszłym tygodniu, to jest we wrześniu (bo jutro 1), wyjadę, ale wyjadę dla zadośćuczynienia memu powołaniu i rozsądkowi (który musi być bardzo mały, kiedy nie ma dosyć siły na zniszczenie wszystkiego innego w mej głowie).  –  Zbliża[m] się do drogi, bo już w tym tygodniu mam cały Koncert próbować w kwartecie, dlatego żeby najprzód ten kwartet mógł się porozumieć ze mną  –  trocha oswoić, bez czego, Elsner powiada, próba z orkiestrą od razu nie przyszłaby do ładu. Linowski przepisuje na gwałt, ale już Rondo zaczął. Trio próbowałem w przeszłą niedzielę, nie wiem, może dlatego, żem go dawno nie słyszał, alem był dosyć kontent z siebie (szczęśliwy człowiek!), tylko mi jeden koncept przyszedł do łba, żeby zamiast skrzypców użyć altówki, albowiem u skrzypców kwinta najwięcej rezonuje, a tym na niej najmniej się gra, altówka będzie mocniejszą przeciw violoncelli, która jest w właściwej swojej sferze pisana, i to do druku. To o mnie. Teraz o drugich muzykantach  –  powiesz, że i tu trzymałem się prawideł egoizmu przez Ciebie mi podanych. Soliwa wysztyftował na przeszłą sobotę pannę Wołków, która swoją kokieterią, grą dobrą i ładnymi bardzo oczkami i zębami wszystkie fotele i parter oczarowała. Tak była ładna, jak żadna z naszych aktorek; ale w pierwszym akcie jej głosu poznać nie mogłem. Weszła suto ubrana, spacerem na brzeg morski... z lornetką w ręku, oczyma strzelała... wykręcała się tak smacznie, że nikt by nie uwierzył, że to debutantka. Pomimo jednakże ogromnego brawa i krzyku tak się zlękła, żem ją dopiero w drugim akcie poznał w arii odśpiewanej jeszcze nie tak dobrze, jak na drugiej, onegdajszej reprezentacji, gdzie już i pierwszy akt inaczej poszedł. Co się tycze śpiewu, Gładkowska jest bez porównania wyżej i widząc Wołków na scenie nie spodziewałem [się] nawet takiej różnicy. Z Ernemannem zadecydowaliśmy, że nie będzie drugiej Gładkowskiej co się tyczę czystości i intonacji, i czucia wyższego, jakim jest przejęta na scenie. Wołkównie czasem się uda sfałszować, gdy tymczasem tamtą także razy słyszałem w Anieli , a jednej nutki wątpliwie nie wzięła. Widząc [je] onegdaj twoje komplementa odrecytowałem, za co Ci bardzo dziękować kazały. Przyjęcie Wołków, ile mi Celiński mówił, było świetniejsze jak przyjęcie tamtej drugiej, co musi Włocha obchodzić, bo mi wczoraj powiedział, że nie chciałby, żeby się ta lepiej od tamtej podobała, ale widzi, że tak będzie. To jednakże należy przypisać Turkowi , a raczej Rossiniemu, który na naszej publiczności, oczarowanej jeszcze do tego i strojem, i tym, co pod strojem młodej dziewczyny, większe czyni wrażenie od wszelkich żalów nieszczęśliwej córki i najpiękniejszych uniesień Paera. Gładkowska wkrótce ma w Sroce wystąpić, to „wkrótce” już pewno wtenczas nastąpi, kiedy ja już za okopami będę.  – Ty może wówczas znajdziesz się w Warszawie, to mi powiesz twoje zdanie. Trzecia jej rola ma być w Westalce . Wołków co grać będzie, nie wiem. Byłem też onegdaj w obozie u jen. Szembeka po raz wtóry. Trzeba Ci wiedzieć, że on zawsze w Sochaczewie konsystuje i z Michałem się umówił, żeby mnie do niego zawiózł. Gdy to jednak nie przyszło do skutku, Czajkowskiego, brata tej panny Czajkowskiej, co to gra i mgleje, adiutanta, nasłał i mnie tam do niego wzięli. Szembek jest bardzo muzykalny, gra dobrze na skrzypcach, kiedyś u Rodego się uczył, i jest zabity paganinista, a zatem do tej dobrej kasty muzykantów należy. Kazał muzyce swojej wystąpić, która się całe rano egzercytowała, i dziwne rzeczy słyszałem. Wszystko to na trąbach zwanych Bugla; ani byś pomyślał, że robią gamy chromatyczne jak tylko można najszybciej i diminuendo na dół. Ażem musiał chwalić solistę, który, biedak, już niedługo, widzę, służyć będzie mógł, bo jak suchotnik wygląda, a młody jeszcze dosyć. Zastanowiło mię to bardzo, jakiem cavatinę z Niemej na tych trąbach ze wszelką akuratnością i cieniowaniem usłyszał. Ma on fortepian w obozie i nie wiem skąd, ale mnie, dalibóg, zrozumiał, nie udawał. Adagio na nim największe wrażenie sprawiło, nie dał mi pokoju, ażem się na Turka spóźnił. A propos , w berlińskiej jednej gazecie jest artykuł bardzo długi o muzyce w Warszawie. Gdzie naprzód mówi o Anieli , chwali ją bardzo słusznie tak co do śpiewu, czucia, jako też co się gry tycze, i potem tak dalej pisze: „Ta młoda artystka wyszła z instytutu założonego pod przewodnictwem Panów Elsnera i Soliwy. Pierwszy z nich, profesor kompozycji, utworzył kilku uczniów, a między nimi Panów Orłowskiego, Chopin i innych, którzy z czasem mogą się przyczynić do”, itd., itd. Niech diabli porwą takiego kompana. „ On vous a joliment collé” [1]   – powiedział mi fredonujący [2] , z czerwonymi oczyma Bouquet, a Ernemann dołożył, że powinienem sobie mieć za szczęście na drugim miejscu siedzieć. Artykuł ten nic więcej o tych uczniach nie pisze i zaraz potem kończy: „Co się tycze oceniania prac JPanów Elsnera, Soliwy i Kurpińskiego, na później sobie zostawiamy.” Kompletne głupstwo jakiegoś mądrego warszawiaka. Byłbym zapomniał jeszcze o Rinaldim  – na miłość boską, albo mi przez Łączyńskiego, albo inaczej przyślij tę książkę, bo mi Włoch pokoju nie da; diabli porwali, żem zapomniał na odjeździe z Państwa Poturzyńskiego o tej książce. Kostuś w przyszłym miesiącu ma być we Wiedniu z Kinclem, tak mi stary Pruszak powiedział, później złączy się z matką w Dreźnie i do Warszawy wróci, gdy tymczasem Hube we Włoszech bujać będzie.  –  Aż mię czoło boli, jak sobie na Włochy wspomnę, zdaje mi się, że... Dosyć tego głupstwa; daruj, kochanku, żem Ci sam nie wiem co, tak jak zawsze, napisał, ale Ty masz dosyć dochodu z hreczki, żeby zapłacić za list, choćby w nim nic nie było nad papierek z rąk moich i nad mój podpis, którym to podpisem piekielny coregraf [!] za Ciebie naznaczyć zawsze gotów jestem. Skarżyńskiego Win. długo wczoraj widziałem. Kocha Cię, dopytywał się bardzo o Ciebie. Wszyscy o Olesi, a nikt o ktosiu mi nie gada. A mnie cieszy, że w mym sercu utopiła się tajemnica, że we mnie koniec tego, czego u Ciebie początek. Ty się ciesz, że ze mnie masz przepaść, w którą wszystko bez obawy rzucać możesz, jakby do drugiego siebie, bo twój duch dawno tam na samym dnie leży. Twoje listy chowam jak wstążeczkę od kochanki. Mam wstążeczkę; napisz do mnie, ja się znów za tydzień z Tobą popieszczę. Twój na zawsze F. Chopin. Rodzice i Siostry najszczersze pozdrowienia. Ludwika Ci dziękuje za powinszowanie, które jej odczytałem. Żywny Cię kazał uścisnąć, znajomi, jako Max, Soliwa itd., ukłony. Jeszcze mi tego papieru żal; wystaw sobie, kiedy też Panna F. chce koniecznie, żebym ja się do niej brał, uczył grać na fortepianie i tam d... Papa nie od tego, bo mię kilka razy do niej wypychał, bywa u mnie, ale do niej nie mam apetytu. Biedna dziewczyna, musi koncerta grać, a nic nie umie, ja jej radziłem Ernemanna, a Ernemann nie chciał i Dobrzyńskiego poradził  –  powiada, że ona z Litwy i tamten z Litwy, dobiorą się. To są facecje. [1] On vous a joliment collé (fr.) –  ładnie pana wlepili. [2] Fredonujący  – tu: nucąc. ",
675,['Fryderyk Chopin'],['Tytus Woyciechowski'],Warszawa,Poturzyn,1830-09-04,,"[Warszawa], Sobota, podobno 4-ty [września 1830]",Do Tytusa Woyciechowskiego w Poturzynie," Najdroższy Tyciu! Powiadam Ci, hipokryto, że już mnie szały napadają mocniejsze jak zazwyczaj.  – Jeszcze siedzę  – nie mam dosyć siły do zdecydowania dnia, myślę, że wyjeżdżam po to, żebym na zawsze zapomniał o domu; myślę, że jadę umrzeć  – a jak to przykro musi być umierać gdzie indziej, nie tam, gdzie się żyło. Jakże mi to okropnie będzie widzieć zamiast rodziny zimnego doktora albo służącego przy łożu śmiertelnym.  – Wierz mi, że nieraz poszedłbym do [C]hodkiewicza szukać przy Tobie spokojności, a tak, wychodzę z domu, idę na ulicę, tęsknię i znów wracam do domu, po co?  –  po to, żeby marudzić. Jeszcze nie próbowałem Koncertu ; jakkolwiek bądź, przed Ś-tym Michałem porzucę wszystkie moje skarby i będę we Wiedniu, skazany na wieczne wzdychy. Co to jest to bałamuctwo?  – Ty, co tak dobrze znasz siłę jego, wytłomacz mi, dlaczego się to człeku zdaje, że dziś dopiero jutro będzie? Nie bądź głupim, to cała odpowiedź, jaką ja sobie dać mogę  –  jeżeli masz inną, przyszlij mi. Orłowski w Paryżu, Norblin obiecał mu wyrobić do nowego roku miejsce przy teatrze des Varietés. Le Sueur przyjął go dobrze i obiecał pamiętać o jego wykształceniu muzykalnym. Kolega może dobrze wyjść, jeżeli mu się będzie chciało. Moje myśli względem zimy są takie, że w Wiedniu 2 miesiące, a potem do Włoch, choćby zimę siedzieć w Mediolanie. Listy mieć będę. Moriollówna zawczoraj wróciła z wód. Ludwik Rembieliński jest w Warszawie, widziałem go u Loursa, gdziem z Ernemannem wlazł na dysputę o Turku i Agnieszce , Włochu i Polaku. Soliwa precz dyryguje operami, w których jego panny wystąpiły; powoli zobaczysz, że osiodła Kurpińskiego, już ma jedną nogę w strzemieniu, a podpiera go dzielny, wąsaty kawalerzysta . Osińskiego ma także na swojej stronie. Palstet widział Rastawiecką parę dni przed śmiercią, mówił, że wiedziała o swoim stanie. Palstetowa kazała Ci powiedzieć, że się gniewa za to, żeś mię gwałtem do Telatyna nie zawiózł. Są to babskie przekomarzania się, które im od starszej kobiety, tym nieznośniejszymi się stają dla ludzi, którzy z jednym ktosiem tylko przekomarzać się lubią. Dziś w teatrze alpejscy śpiewacy; jest to coś na kształt tych Tyrolów, co to przed 2 laty byli  – pamiętasz zapewne. Gresser mi mówił, że są gorsi, a „Kuryer Warszawski” mówi, że lepsi. Nie pójdę dziś na nich, wolę ich w środę słyszeć w Resursie w Mniszkowskim pałacu. Ma być wieczór duży i tam mają w ogrodzie śpiewać. Proces, jaki był między dwoma nogami Resursy, to jest między Zejdlerem, Zakrzewskim, itd. a Steinkelerem, Żelazowskim itd., mówił mi Win. Skarżyński, iż jego strona przegrała, ale apelują. Oni są miodowi: (dlatego że na Miodowej ulicy mieszkają), a Steinkelerowscy zowią się Mniszkowskimi. Objaśnienie to potrzebne było, żeby Ci powiedzieć, że miodowi przegrali, ale nieprawnie. Buchholtz skończył swój instrument à la Streicher, dobrze się na nim gra, lepszy jak jego wiedeńskie, ale daleko do wiedeńskiego wiedeńskiego. Dziś na niczym skończę list, jeszcze bardziej niż na niczym, bo już na tym, com napisał, a to z przyczyny, że wpół do 12-tej; a ja nie ubrany siedzę i piszę, gdy tymczasem Moriolka na mnie czeka, potem do Celińskiego na obiad, później u Magnuszewskiego obiecałem być i nie miałbym czasu przed 4 przyjść dopisać Ci aż do dołu tę ćwiartkę, nad której próżnością boleję i cierpię, a poradzić nie mogę. Cokolwiek Ci piszę, zdaje mi się, że dobrze robię. Egzaltować się w dzisiejszym liście nie mogę, bo jakbym się puścił. Moriolka by mię dziś nie widziała, a ja lubię i drugim poczciwym ludziom zrobić przyjemność, jeżeli przekonany jestem o ich życzliwości. Jeszcze nie byłem po powrocie, a przyznam Ci się, że nieraz przyczynę smutku mego na nią zwalę, i tym sposobem zdaje mi się, że ludzie wierzą, i spokojny jestem po wierzchu. Ojciec się roześmieje, co by może zapłakał  – i ja się roześmieję, ale także po wierzchu. Pojedziemy, kochanku, do Włoch; od dziś za miesiąc z Warszawy listu mieć nie będziesz, może i skąd inąd listu mieć nie będziesz; dopóty, dopóki się nie zobaczymy, niczego się o mnie nie dowiesz.  – Duby, androny to jedno, co potrafię, ale ruszyć się z miasta  – i Tobie tak będzie. Doczekam ja Ci się. Będę odbierał listy: „a to młyn kończę, a to stawiam gorzelnię, a to wełna, a to jagnięta, nareszcie przyjdzie drugi siew”, a to będzie nie młyn, nie gorzelnia, nie wełna, co Cię zatrzyma, tylko... będzie to coś innego. Nie zawsze człowiek kontent; może kilka chwil w życiu ma się tylko cieszyć i czemuż odrywać się jeszcze od tych złudzeń, które i tak długo trwać nie mogą.  – Jak za najświętszą rzecz uważam związki towarzyskie z jednej strony, tak z drugiej strony utrzymuję, że to diabelski wynalazek, i lepiej by było, żeby ludzie na świecie nie znali pieniędzy, melszpyzów, butów, kapeluszów, byfaztyków, naleśników itd., jakże ludzie to wszystko znają. To już wypadek najsmutniejszy z moich rozumowań, wiem, że i Ty jesteś tego zdania, żebyś był wolał nie poznać. Idę się umywać, nie całuj mię teraz, bom się jeszcze nie umył.  –  Ty? chociażbym się olejkami wysmarował bizantyjskimi, nie pocałowałbyś, gdybym ja Ciebie magnetycznym sposobem do tego nie przymusił. Jest jakaś siła w naturze. Dziś Ci się śnić będzie, że mnie całujesz. Muszę Ci oddać za szkaradny sen, jakiś mi dziś w nocy sprowadził. F. Chopin , na zawsze amator Hipokryzji personificznej. A propos : pisz do mnie i o Rinaldim pamiętaj, przy tym nic więcej. Mama i Papa śliczne ukłony Tobie przysyłają. Dzieci aż z góry zeszły, żebym nie zapomniał; i proszę napisać, żem zapomniał od nich się kłaniać. Żywny zawsze mi przypomina o swoim ukłonie. Włoch Soliwa mi się pytał, kiedy będziesz w Warszawie, i kłania Ci się mocno. Lindowa w Gdańsku. Twej siostry w Warszawie nie widziałem. Platerowa wróciła. ",
676,['Fryderyk Chopin'],['Tytus Woyciechowski'],Warszawa,Poturzyn,1830-09-18,,"Warszawa, dn. 18 września 1830",Do Tytusa Woyciechowskiego w Poturzynie," Najdroższe życie moje! Hipokryto obrzydły! Przemierzły, obmierzły Hrabio Ory! Abelardzie itd. Nie wiem dla jakich przyczyn jednak, ale mi dobrze, i Ojciec jako i Matka z tego kontenci. Przez P[oletyłłę] odebrałem list i książkę, nie mogłeś lepiej zrobić, jak tę książkę odesłać, bo mi Włoch głowę na ulicy zawsze kłopotał. Próbowałem zeszłej środy mój Koncert w kwartecie. Kontent byłem, ale nie bardzo  – mówią ludzie, że ostatni finał najładniejszy (bo najzrozumialszy). Jak się wyda z orkiestrą, napiszę Ci w przyszły tydzień, bo w tę środę spróbuję. Jutro jeszcze raz w kwartecie chcę zrobić.  –  Jak spróbuję, to pojadę, ale dokąd, kiedy jakoś nigdzie mnie nic nie ciągnie. W Warszawie jednakże siedzieć nie myślę i jeżeli masz jakie podejrzenia miłosne, tak jak wielu ludzi w Warszawie, odrzuć ich i przekonaj się, że umiałbym wyższym być nad wszystko tam, gdzie idzie o moje ja, i gdybym był rozkochanym, parę lat dłużej jeszcze bym potrafił ukryć nędzne i niedołężne zapały . Sądź, jak chcesz, jednakże list przez hrabiego, którego onegdaj na Podwalu spotkałem i przyrzekł przed wyjazdem swoim zaszczycić progi nasze swoją pękatą figurką, najlepiej rzecz Ci wyjaśni. Nie chciałbym z Tobą razem jechać. Nie zmyślam, ale jak Cię kocham, tak zginęłaby ta chwila przyjemniejsza nad tysiące dni jednostajnie spędzanych, w której byśmy się pierwszy raz za granicą uścisnęli. Już bym nie mógł Cię oczekiwać, nie mógł przyjąć, nie mógł gadać, jak się to mówi wtenczas, kiedy ukontentowanie zamknie przystęp wszystkim zimnym, wymuszonym wyrazom i serce jedno z drugim jakimsiś boskim rozmawia językiem. Boskie języki! Jakie nieszczęśliwe wyrażenie, tak jak boski pępek albo boska wątróbka; to strasznie materialno-brzydkie.  – Ale wróćmy się do tej chwili, w której ja Cię tam ujrzę. Wtenczas może bym nie przeniósł na sobie i wygadałbym, co mi się zawsze śni, co mi wszędzie przed oczyma, co nieustannie słyszę i co mi najwięcej w świecie przyjemności sprawia i najwięcej zasmuca. Nie myśl jednakże, żebym miał być rozkochanym  –  ja bo to sobie jeszcze na później odkładam. Zacząłem Poloneza z orkiestrą, ale tylko dopiero się cznie, jest czątek, ale początku nie ma.  –  O Kamieńskim inaczej się przekonałem, jak na wsi sądziłem. I o tym obszerniej przez P. się dowiesz. Dziś albowiem piszę anticipando [1] dla zaspokojenia Cię, iż przed Ś-tym Michałem nie pojadę. To najwyraźniejszy punkt. Widzę, jak ciskasz mój list i czerwieniejesz od złości. Braciszku, nie tak, jak chcemy, ale jak możemy. Nie myśl także, żeby przyczyny kieszónkowe miały mnie zatrzymywać. Argumenta niewiele ważne, ale tyle, ile potrzebują mieć wagi, aby się na coś przydały, z łaski Boskiej są  –  i mały o to kłopot. Trudno więc, żebym mógł się ochronić od zasłużonego miejsca gazety berlińskiej, szczęście, że wiedeńska inaczej o mnie w recenzji moich Wariacji napisała. Jest krótko, ale tak bujnie, tak wysoko, głęboko a przy tym filozoficznie, że tłomaczyć tego nie można. Kończy, że te Wariacje prócz ozdób zewnętrznych mają wewnętrzną zaletę, która zawsze zostanie.  – Niemiec mi komplement napisał; jak go zobaczę, to mu podziękuję. Jednakże nie ma nic przesadzonego i tak jest, jak ja sobie życzę, bo mi tu samodzielność przyznaje.  – Żeby nie Tobie, to bym się tak nie rozwodził nad sobą, ale że Ty mnie obchodzisz, a ja bym chciał Ciebie obchodzić, więc się zachwalam, tak jak się to kupcy przy towarach często wyrywają.  – Drugie miejsce po Orłowskim nie jest na mnie za wiele ani za mało. Dziś dają po raz pierwszy balet jego nowy z ogromnymi machinami pana Lesbenier. Zapowiadają awantury.  –  Wczoraj byłem u Cichockiego, tego grubego, na imieninach. Grałem Quintetto Spohra na fortep., clar., fag., waltornię i flet. Prześliczny. Ale strasznie nie w palec. Wszystko, co chciał umyślnie na fortepian napisać dla popisu, jest nieznośnie trudnym i nie można często palców wyszukać. Ten kwintet miał być granym o godzinie 7-mej, a zaczęliśmy go o 11-tej. Dziwisz się, żem nie zasnął! Ale taka ładna panna była, co mi mój ideał bardzo przypominała. Wystaw sobie, do 3-ciej siedziałem. Quintet był tak późno, bo próba baletu trwała aż do 11-tej. Z tego miarkuj, co to za ogromny balet. Dziś się nawierzgają. Wczoraj pisałem do Bartka do Londynu. Antoś Wodziński wrócił z Wiednia. Pojadę tam niezawodnie, ale ci dnia nie mogę naznaczyć. Już miałem od dziś za tydzień ruszyć dyliżansem krakowskim, alem dał pokój. Wiem, że mnie masz za zupełnie wyperswadowanego w tym względzie. Proszę Cię tylko, bądź przekonany, że i ja o moim dobrym także myślę, i jak Cię kocham, wszystko temu, co się dla ludzi robi, poświęcę. Dla ludzi! To jest dla oka ludzkiego, żeby opinia, która wiele u nas znaczy, nie przyczyniła się do mojego nieszczęścia, nigdy wewnętrznego, tylko powierzchownego. Albowiem ludzie nazywają często nieszczęściem dziurawy surdut, kapelusz stary itp. rzeczy.  – Jak nie będę miał co jeść, musisz mnie do Poturzyna za pisarka przyjąć; będę tam koło stajni mieszkał tak dobrze przy Tobie jak tego roku we dworze. Byle mi zdrowie służyło  – pracować całe życie myślę. Parę razy zastanawiałem się, czy ja też leniwy istotnie; czy też ja więcej pracować powinienem, jak mi siły fizyczne starczą.  – Bez żartu, przekonałem się, że jeszcze nie jestem z tych ostatnich wałkoniów i że potrafię pracować, kiedy potrzeba przymusi, jeszcze drugie tyle, jak dziś. Przyznasz, że się nie mogę lepiej oskarżać przed Tobą, jak uniewinniając się. Darmo, ja wiem, że Cię kocham, chciałbym, żebyś Ty mnie także ciągle i coraz więcej kochał, i dlatego bazgrzę tyle. Często kto sobie chce polepszyć, pogarsza. Ale ja myślę, że ja u Ciebie niczym sobie ani polepszyć, ani pogorszyć nie potrafię.  – Sympatia, jaką mam dla Ciebie, zmusza nadnaturalnymi środkami serce twoje do uczucia podobnejże sympatii. Ty nie jesteś panem tego, co myślisz, ale ja jestem panem, a nie dam się porzucić tak, jak się dają opuścić drzewa tej zieloności, co im cechę, wesołość, życie nadaje. I w zimie będzie u mnie zielono. Zielono w głowie, ale dalibóg, że w sercu największy upał, więc nie ma się czemu dziwić, że taka wegetacja. Dosyć! Daj buzi na ostatek, na zawsze twój F. Chopin. Dopiero teraz widzę, żem Ci za dużo naplótł andronów, widać, że jeszcze wczorajsza imaginacja działa, żem się nie wyspał, daruj także zmęczenie, bom tańczył mazura. Mama, Papa najmocniej Cię ściskają. Dzieci także. Ludwika trochę słaba, spodziewać się, że lepiej będzie. Prezesa spotkałem, który się uradował z przyjazdu hrabiego i ma Tobie listy przez niego czy tam pakieciki, czy tam co z Gdańska przesłać. Walery zawsze Walery. Sąsiadka, Panna Kolubakin, mu umarła, Wincenty zdrów, śliczny. Kostuś podobno w Dreźnie ze wszystkimi. Sokołowska przyjechała. Słaba zawsze. Twoje listy przy moim sercu i przy wstążeczce, bo choć one się nie znają, to czują (te martwe rzeczy), że ze znajomych rąk obie wyszły. [1] Anticipando (wł.)  – wyprzedzając. ",
677,['Fryderyk Chopin'],['Tytus Woyciechowski'],Warszawa,Poturzyn,1830-09-22,,"Warszawa, we środę rano, 22\/9 [1]830",Do Tytusa Woyciechowskiego w Poturzynie," Najdroższe życie moje! Przez okazję łatwiej Ci mogę wytłomaczyć, dlaczego jeszcze siedzę. Ojciec istotnie nie życzył sobie mojego przed paru tygodniami wyjazdu, a to z powodu zaburzeń, jakie w całych Niemczech zachodzą. Nie licząc nadreńskich prowincji, Sasów, którzy już także innego mają króla, Brunswiku, Cassel, Darmstadtu itd., słychać było, że i w Wiedniu parę tysięcy ludzi zaczęło się dąsać z powodu mąki. Co chciano od mąki, nie wiem, ale że to było coś, to wiem. W Tyrolu się także sfuknęli. Włochy tylko wrą i lada moment, mówił mi Moriollo, oczekują jakich nowych wiadomości w tym względzie. Jeszczem się nie starał o paszport, ale ludzie utrzymują, żeby mi go nie dali, jak tylko do Austrii i Prus, nie myśleć o Włochach i Francji. I to wiem, że kilku już osobom zupełnie paszportów odmówiono, co by mnie jednak pewno nie spotkało. Wyjadę więc pewno w przeciągu kilku tygodni Krakowem do Wiednia, bo tam znów sobie odświeżyli o mnie pamięć, więc trzeba z tego korzystać. Nie dziw się ani mnie, ani Rodzicom. Oto cały romans. — Wczoraj był u mnie P[oletyłło], jutro bardzo rano wyjeżdża, a ponieważ ja dziś próbuję drugi Koncert z kompletną orkiestrą prócz trąb i kotłów, więc żeby Tobie przyjemność zrobić, zaprosiłem go; niech Ci też opowiada. Wiem, że najmniejsze detalie w tym względzie interesują Cię. Żal mi, że Ciebie nie ma, bo podług Ernemannowskiego zdania sądzić o Koncercie będę musiał. Będą i Kurpiński, i Soliwa, i cały najlepszy muzykalny świat, ale tym panom, wyjąwszy Elsnera, nie bardzo ja wierzę. Ciekawy jestem, jak się patrzeć będzie Włoch na Kapelmistrza, Czapek na Kesslera, Filip na Dobrzyńskiego, Molsdorf na Kaczyńskiego, Le Doux na Sołtyka i p. P[oletyłło] na nas wszystkich. Nie było przykładu, żeby tych panów kiedyś wszystkich razem złączonych widzieć. U mnie to się da zrobić i ja to robię dla rarytasu. Z nowin dyplomatycznych najświeższa wiadomość, że pan Durand, konsul były francuski, który protestował przeciw Filipowi i chciał rosyjską przyjąć służbę, nazad do Francji przywołany, a na jego miejsce już przyjechał wczoraj nowy trzykolorowy konsul, którego jeszcze nazwiska nawet dyplomaty nie wiedzą.  – Jest tu także nowy basista Pan Bondasiewicz, który nieszczęśliwie już dwa razy w Turku i w Cyruliku na miejscu Szczurowskiego na durnia się wystrzychnął. Pominąwszy nienajgorszy supson głosu, nie ma najmniejszej zalety. Czysto dosyć śpiewa, to chyba to jedno, co mogło powodować kapelmistrza do pozwolenia wystąpić mu na pierwszą polską scenę. Trzeba Ci wiedzieć, że ten Pan Bondasiewicz, którego już na Brinda, Banda i Bombasiewicza publiczność nasza przerobiła, kiedyś na prowincji zachwycał słuchaczy. U nas tak jest źle, że trzeba wszystkie tempa zwalniać, boby nie zdążył. Może się jeszcze uformuje, bo niestary. Szczurowski chorował, więc on go zastąpił. Dobrze, że już wyzdrowiał i że może w niedzielę wystąpić w Sroce , gdzie Anusię (czy tam kogo) będzie śpiewać Panna Gładkowska pod dyrekcją Kurpińskiego. To jednak nie przeszkodzi Włochowi do objęcia za parę lat miejsca kapelmistrza, bo Kurpińsio stara się o miejsce w Petersburgu (konfidencja uczyniona mi sekretnie). Po wystąpieniu Panny Gład. w Sroce wystąpi Panna Wołków w Cyruliku , czego ja już pewno nie zobaczę. Woycickiego możeś znał  –  nie znałeś go, więc ci nic o nim nie napiszę. Ja już drugi Koncert skończyłem, a jeszcze taki hebes [1] , jak przed zaczęciem poznawania klawiszy. To za bardzo oryginalne, na końcu już nie będę zdolny się nauczyć. Szkoda, że w taki dzień mi wypadło pisać, co myśli do kupy zebrać nie mogę. Jak się nad sobą zastanowię, tak mi się żal zrobi, że jakoś przytomność często mię odchodzi. Jeżeli coś mam przed oczyma, co mię interesuje, mogą mię i konie rozjechać i nie będę wiedział, i o mało nie miałem tego przypadku na ulicy onegdaj; w niedzielę, uderzony jednym niespodzianym spojrzeniem w kościele, właśnie w chwili jakiegoś lubego odrętwienia, natychmiast wyleciawszy, z kwadrans nie wiedziałem, co się ze mną stało, i spotkawszy Parysa doktora, nie wiedziałem, jak mu się z mojego pomieszania wytłomaczyć, musiałem zmówić na psa, co mi wlazł niby pod nogi i przestąpiłem. Taki czasem wariat się ze mnie zrobi, że aż strach.  –  Chciałbym Tobie posłać kilka bzdurnych rzeczy moich, ale nie wiem, czy dziś będę miał czas przepisać. Włoch Rinaldi kontent i dziękuje Ci za przysłanie mu książki. Mówił mi, że Bezobrazow bierze lekcje od niego, ale się nic nie uczy, tylko płaci; zaręczam, że to pierwszy krok do Panny Wołków. Nowy balet Orłowskiego, co się tyczę muzyki, jest istotnie bardzo dobry i wiele miejsc ładnych. Maszynerie ogromne i dlatego nie zawsze się udają. Pierwszy raz było najgorzej, drugi raz lepiej, a trzeci raz nie wiem, ale Xiążę był, więc musiało iść dobrze. Ostatnia dekoracja najlepsza. Wierzgają za wiele. Strasznie długo. O wpół do 11-tej się kończy. Co za dzisiejszy list, to Cię serdecznie przepraszam, ale innego mieć nie możesz, dziś u mnie święto. Rozpoczęcie uniwersytetu także dziś, muszę lecieć jeszcze się zapewnić o Elsnerze, Biela[w]skim, pulpitach, i sordinach , o których wczoraj na śmierć zapomniałem; bez nich bowiem Adagio by upadło, którego powodzenie i tak wielkie być nie może, ile mi się zdaje. Rondo efektowne , Allegro mocne . O, przeklęta miłości własna! Ale jeżeli komu, to Tobie, egoisto, winien jestem zarozumienie o sobie; z jakim kto przestaje, takim się staje. Jeszcze w jednym Cię nie naśladuję, to jest w decydowaniu się raptownym, ale mam szczerą chęć po cichu, nic nie mówiąc, zdecydować się wyjechać od soboty za tydzień, bez pardonu, mimo lamentów, płaczu, narzekania i padania mi do nóg. Noty w tłomok, wstążeczka do duszy, dusza na ramieniu i w dyliżans. Łzy jak groch padać będą ze wszech stron wzdłuż i wszerz miasta, od Kopernika do Zdrojów, od Blanka do króla Zygmunta, a ja jak kamień zimny i suchy śmiać się będę z biednych dzieci, co mię tak czule żegnać będą. Słowa posiłkowego za często używam; ale to dziś, bo dalibóg, że żeby... nie to, że Ty daleko, daleko, het, gdzieś tam za Hrubieszowem, to bym był Ci kazał przyjechać, a wiem, że lubiłbyś (choć za pokutę, za inne twoje ogromne przewinienia) drugim ludziom pociechę przynieść, choćbyś ich nawet nie cierpiał. Żebym mógł jako Ciebie pocieszyć, to bym to zrobił, ale na to wszystko, wierzaj mi, nie ma lekarstwa, dopiero w Wiedniu. Żyjesz, czujesz, jesteś żyty, jesteś czuty przez innych, więc jesteś nieszczęśliwo-szczęśliwy. Ja Cię rozumiem, twojego ducha przenikam i... uściśnijmy się, bo już nie można więcej mówić. F. Chopin. Nieładnie mi się wycisnęło. – Dlatego muszę w kopertę włożyć. Daruj, żem taki świnia, entre nous soit dit [2] – ale dalibóg Cię przepraszam. Tylko już się nie gniewaj. Dziś się jeszcze dowiedziałem, że w Berlinie niepokoje nowe. [1] Hebes (łac.) –  nierozwinięty, głupi. [2] Entre nous soit dit (fr.) – mówiąc między nami. ",
678,['Fryderyk Chopin'],['Tytus Woyciechowski'],Warszawa,Poturzyn,1830-10-05,,"[Warszawa], wtorek, 5 października [1830]",Do Tytusa Woyciechowskiego w Poturzynie," Najdroższe życie moje! Twojego listu trzeba mi było, abym mógł był spokojnie chodzić, nie uwierzysz, jak mnie już nudzi to przeklęte, ale naturalne bałamuctwo. Po próbie orkiestrowej 2-go Koncertu stanęła decyzja, żeby go publicznie grać, i w przyszły poniedziałek, to jest 11-go tego miesiąca, wystąpię z nim. Jak z jednej strony nierad jestem temu, tak z drugiej ciekaw jestem ogólnego efektu. Rondo , myślę, że na wszystkich zrobi wrażenie. Na to bowiem Rondo Soliwa mi powiedział: il vous fait beaucoup d’honneur [1] , Kurpiński o oryginalności, Elsner o rytmie prawił. Żeby jednakże (ponieważ mogę ułożyć co się zowie piękny wieczór) nie było owych nieszczęśliwych klarynetów albo fagotów między fortepianem, w jednej zatem części Gładkowska, a w 2-giej Wołków śpiewać będą. Na uwerturę nie dam ani Leszka , ani Lodoiski zwykle grywanych, ale Wilhelma Tella . Com miał biedy, nim te panny pozwolenie uzyskały śpiewania, nie uwierzysz. Włoch najchętniej pozwolił, ale wyżej kazano mi się udać aż do Mostowskiego, który najchętniej (bo mu to wszystko jedno) pozwolił.  – Co będą śpiewać, jeszcze nie wiem; to tylko mi mówił Włoch, że chóry potrzebne do jednej arii. Dopiero 2 reprezentacje były Sroki . Gładkowska, pierwszy raz występując, trochę się bała i nie odśpiewała pierwszej cavatiny tak, jak drugą razą. Do admirowania jest, kiedy śpiewa to: [przykład nutowy], nie robi tego krótko jak Mayerowa, ale robi to długo: [przykład nutowy] tak że to nie jest prędkie grupetto , ale dobrze wyśpiewane ośm nut. Dodano, a raczej wsadzono w ostatni akt, po marszu żałobnym, modlitwę z Mahometa Rossiniego, bardzo do jej głosu dobrą  –  albowiem ta, co była w Sroce , za wysoka. To i już relacja z opery. Teraz Wołków uczy się Cyrulika , a potem Opera włoska w podróży , gdzie mają duet śpiewać, i dlatego Soliwa nie chciał, żeby duet na moim śpiewały koncercie.  – Będę grał na instrumencie, co mi wtenczas Belleville dać nie chciała. Najdalej w tydzień po koncercie nie ma mnie w Warszawie. Już kuferek do drogi kupiony, już cała wyprawa gotowa, partycje pooprawiane, chustki do nosa obrąbione, spodnie zrobione.  – Tylko się żegnać, a to najprzykrzej. Ktoś twój poczuje tę biedę. Moi Rodzice i dzieci także; poczciwe dzieciska, nic ich dawno tak nie ucieszyło, jak twoje braterskie pozdrowienie, jakie im oświadczyłem z Twojego listu.  – Dziś Ci krótko pisać będę, bo muszę jeszcze rano do Ernemanna pójść i po głosy dla chórów dla Kratzera, jeżeli ten mi zechce u[ży]czyć, bo wiem, że mnie nie cierpi. Nowina: Górski stary, tiego, tiego, ożenił się z Panną Pągowską, ale tak, że nikt z familii o tym nie wiedział;  – wystaw sobie, syn był u niego, kiedy ten na ślub wyjeżdżał do Bielan, i prosił, żeby go wziął z sobą na spacer (nic nie wiedząc, że ojciec en qualité [2] pana młodego wsiadał do powozu).  – Ojciec go zbył dawszy mu bilet do krzesła na Precjozę , a tymczasem sam na jelenia się pasował. Nazajutrz był Władzio u niego ze Skarżyńskim Wincentym winszować mu imienin; dziwno im było, że ojciec jakiś ambarasowany i w okno co moment spogląda, ale ponieważ był w tej samej stancji stary Pągowski, a Gorski już do pojazdu miał wsiadać, więc myślał syn, że się tamten na jego miejsce do oberży wprowadza, i nie uderzyło go, kiedy spotkał wychodząc Pannę Pągowską z Matką (już swoją macochę) wchodzącą do pokoju. Stamtąd pożegnawszy ojca, który go krótko i zawsze pomieszany zbył, poszedł do Dziekońskiego, co w nocy przyjechał. Wszedłszy wita ojczyma, który zaczyna od tego, że się nie wyspał.  – A to dlaczego?  – „A kiedy, do kroćset, twój ojciec wszystkie materace na ślub pozabierał.”  – Jak to?  – „A cóż, wszakże idziesz od niego.”  – Toteż właśnie, być nie może, żeby mi nic o tym nie mówił.  – „Spytajżeż się lokaja, co przy bryce został.”  – Smutny wrócił syn, dowiedziawszy się, że tiego, tiego tak sobie paskudnie postąpił. Dziekońska nic o tym nie wie. Ty znasz tę Pannę Pągowską, widywałeś ją u Pruszakowej  – mała, dosyć przystojna; Gorskim młodym ją prześladowano i też ojciec zapewne dla syna się ożenił. Ks. Dekert (co go znasz) dawał ślub. Hube do Włoch. Nowakowski w Białymstoku, powąchać, co się tam dzieje, bo się dla niego miejsce trafiało, mam nadzieję, że nie wróci. Aktor Nowakowski zaangażowany do Krakowa. Szkoda. Ale mówił mi Dmuszewski, że nie mogą go zatrzymać, bo straszne warunki podawał. Jako to pierwszy: żeby żona grywała, a nic nie umie.  – Idę teraz do starego Pruszaka, jeszcze naprzód jak do Ern[emanna]  – i mam wielkiej wagi do niego interes, li tylko nich się tyczący; pisać Ci o tym nie mogę, ale rzecz jest odrębna, nie mleczkowata, prędzej workowata. Wiem, że mię dobrze przyjmie. Daj mi buzi, najdroższy kochanku, przekonany jestem, że mnie jeszcze kochasz, i boję Ci się zawsze tak, jak mojego jakiego tyrana  – nie wiem dlaczego, ale Ciebie się boję. Dalibóg, że Ty tylko masz moc nade mną, Ty i... nikt więcej.  – Może to ostatni list, co ja do Ciebie piszę. Do śmierci twój  –   F. Chopin. Dzieci, Rodzice, Żywny. Skarżyński zawsze mi się o Ciebie pyta. A propos, les demoiselles du Conservatoire [3] już dawno kazały Ci się kłaniać. Gład. i Wołków jeszcze rok mają zostać pod Soliwą  – a przyznały mi się, że już im się nudzi.  [1] Il vous... d'honneur (fr.) – przynosi panu duży zaszczyt. [2] En qualité (fr.) –  w charakterze. [3] Les demoiselles du Conservatoire (fr.) –  panny z Konserwatorium. ",
679,['Fryderyk Chopin'],['Tytus Woyciechowski'],Warszawa,Poturzyn,1830-10-12,,"[Warszawa], wtorek, 12 paźdz. 1830",Do Tytusa Woyciechowskiego w Poturzynie," Najdroższe życie moje! Wczorajszy koncert udał mi się  – pospieszam z tym doniesieniem. Powiadam Aśpanu, żem się wcale a wcale nie bał, grał tak, jak kiedy sam jestem, i dobrze było. Pełna sala. Goernera Symfonia zaczęła. Potem moja mość Allegro e-moll , które, jak z płatka wywinął, na Streycherowskim fortepianie się wydać miało. Brawa huczne. Soliwa kontent; dyrygował z powodu swojej arii z chórem, którą Panna Wołków, ubrana jak aniołek w niebieskim, ładnie odśpiewała; po tej arii Adagio i Rondo nastąpiło, po którym pauza między 1-szą a drugą częścią.  –  Gdy wrócono z bufetu i poschodzono ze sceny, gdzie przybyto dla zdania mi korzystnego raportu efektu, zaczęto 2-gą część od uwertury Wilhelma Tella . Soliwa dyrygował ją dobrze i wielkie zrobiła wrażenie. Istotnie, tą razą Włoch tyle dla mnie grzeczności okazał, że trudno mu się wywdzięczyć  – dyrygował potem arię Panny Gładkowskiej, biało, z różami na głowie, do twarzy prześlicznie ubranej, która odśpiewała cavatinę z La donna del Lago z recitativem tak, jak prócz arii w Agnieszce nic jeszcze nie śpiewała. Znasz to: „ oh quante lagrime per te versai ” [1] . Powiedziała tutto detesto [2] aż do h dolnego tak, że Zieliński utrzymywał, iż to jedno h tysiąc dukatów warte. Trzeba ci wiedzieć, że ta aria była transponowana do jej głosu, który wiele na tym zyskał. Po odprowadzeniu ze sceny Panny Gładkowskiej wzięliśmy się do Potpurów na księżyca, co zeszedł itd. Tą razą i ja się rozumiałem, i orkiestra się rozumiała, i parter się poznał. Tą razą dopiero ostatni mazur wzbudził duże brawo, po którym (zwyczajna facecja) wywołano mnie  – ani razu nie syknięto, a ja miałem czas 4 razy się ukłonić, ale już po ludzku, bo mię Brandt nauczył. Gdyby był Soliwa nie wziął moich partycji do domu, nie przejrzał i nie dyrygował tak, że nie mogłem lecieć na złamanie karku, nie wiem, jakby wczoraj było, ale tak nas umiał zawsze wszystkich utrzymać, że nigdy, powiadam Ci, jeszcze z orkiestrą tak mi się spokojnie grać nie zdarzyło. Fortepian bardzo się miał podobać, a Panna Wołków jeszcze bardziej; ze sceny ślicznie się wydaje. Wystąpi teraz w Cyruliku , ma to być w sobotę, jeżeli nie we czwartek.  – Ja zaś już o niczym nie myślę tylko o pakowaniu się, albo w sobotę, albo we środę ruszam przez Kraków. Wczoraj dowiedziałem się, że może Wincenty pojedzie do Krakowa; muszę się o tym dowiedzieć lepiej, moglibyśmy razem z nim jechać, jeżeli nie za późno odjeżdża. Karola w Warszawie widziałem w tych dniach, zdrów, wesół i dowiadywał się szczerze, kiedy to macie się zjechać w Lublinie. Spodziewał się, że za powrotem w domu listy od Ciebie zastanie. Co się Kostusia tycze, Ojciec mi mówił, że był teraz ze Sewerynem i Kinclem w Budzie na koronacji, a zatem jeszcze nie w Paryżu, myśl atoli jest wrócenia do Paryża i pewno już w drodze. Kończę, moje życie, bo czeka p. Lasocki na mnie, żebym z nim do Ernemanna jechał w celu zaproszenia go na lekcje do córki. Później do kaszy, teraz do twojej buzi najprzywiązańszy F. Chopin. Dzieci, Mama, Papa, wszyscy, Żywny, ściskają Cię zdrowi. [1] Oh quante... versai (wł.)  –  ile łez wylałam przez ciebie. [2] Tutto detesto (wł.) – nienawidzę wszystkiego. ",
680,['Fryderyk Chopin'],['Justyna Chopin'],Wrocław,Warszawa,1830-11-09,,"Wrocław, wtorek, 9 listopada 1830",Do rodziny w Warszawie," Najukochańsi rodzice i Siostry moje! Jak najwygodniej i przy najlepszej pogodzie zajechaliśmy w sobotę o godzinie 6-tej z wieczora. Stanęliśmy w „Zur Goldenen Gans”. Poszliśmy zaraz na teatr, gdzie dawano Króla alpejskiego , który u nas ma być dopiero wystawionym. Dziwił się parter nowym dekoracjom, ale my nie mielismy ich za co podnoić. Artyści grali nieźle. Onegdaj dawano tu operę Mularz i ślusarz Aubera  – źle. Dziś Przerwana ofiara Wintera; ciekawy jestem jak się powiedzie. Nietęgich mają śpiewaków; teatr zresztą bardzo tani, miejsce na parterze kosztuje 2 złp. Tym razem Wrocław lepiej mi się podobał. List do Sowińskiego oddałem; zaledwie raz widzieć się z nim mogłem; był on u nas wczoraj, lecz nie zastał. Znajdowaliśmy się właśnie w tutejszej resursie, gdzie Schnabel, kapellmeister, prosił, ażebym był obecny próbie z mającego się dać wieczorem koncertu. Takich koncertów dają tu trzy razy na tydzień. Zastałem tam nielicznie, jak zwykle, zebraną na próbę orkiestrę, fortepian i jakiegoś referendariusza, amatora, nazwiskiem Hellwig, gotującego się do odegrania pierwszego Es-dur Koncertu Moschelesa. Nim on zasiadł do instrumentu, Schnabel, co mię od czterech lat nie słyszał, prosił, ażebym spróbował fortepian. Trudno było odmówić, siadłem i zagrałem kilka wariacji. Schnabel się niezmiernie ucieszył, pan Hellwig stchórzył, inni zaczęli mnie prosić, ażebym wieczorem dał się słyszeć. Szczególnie Schnabel tak szczerze nalegał, że nie śmiałem staremu odmówić. Jest to wielki przyjaciel pana Elsnera; alem mu powiedział, że uczynię to tylko dla niego, bo anim grał przez parę tygodni, ani się myślę w Wrocławiu popisywać. Stary mi na to, że wie o tym wszystkim i że chciał mnię już wczoraj, widząc w kościele, o to poprosić, ale nie śmiał. Pojechałem tedy z jego synem po nuty i zagrałem im Romans i Rond o z II Koncertu . Na próbie dziwili się Niemcy mojej grze: „ Was für ein leichtes Spiel hat er ” [1] , mówili, a o kompozycji nic. Nawet Tytus słyszał jak jeden mówił: „że grać mogę, ale nie komponować”. Notabene onegdaj à table d’hôte siedział naprzeciwko nas jakiś jegomość o miłej bardzo powierzchowności. Wdawszy się z nim w rozmowę poznałem, że jest znajomym Scholtza z Warszawy i przyjacielem tych panów, do których mam od tegoż listy. Był to kupiec imienia Scharff, nadzwyczaj grzeczny; oprowadzał nas po całym Wrocławiu; zgodziwszy sam fiakra, woził po piękniejszych spacerach. Nazajutrz zapisał nas do Bursy i na koniec wystarał nam się o Fremdenkarten [2] na wczorajszy koncert i przed próbą nam takowe przysłał. Jakie musiało być jego i tych panów, co mi o kartę się wystarali, zdziwienie, gdy ten Fremder stanowił główną figurę muzykalnego wieczoru. Prócz Ronda improwizowałem jeszcze dla znawców na temat Niemej z Portici . Po czym na zakończenie odegrano uwerturę, a po niej nastapiły tańce. Schnabel chciał mię traktować kolacją, alem nic prócz bulionu nie przyjął. Poznałem się naturalnie z tutejszym Oberorganistą , panem Köhler; dziś obiecał pokazać mi organy; poznałem także jakiegoś barona czy kiego diabła nazwiskiem Nesse, czy Neisse, ucznia Spohra, sławnie, jak powiadają na skrzypcach grającego. Drugi miejscowy znawca i muzyk, co po całych Niemczech podróżował, nazwiskiem Hesse, także mi komplimenta grał, ale prócz Schnabla, na którym widać było prawdziwą radoć, który mnie co chwila brał pod brodę i głaskał, żaden z Niemców nie wiedział, co robić. Tytus miał uciechę patrząc na nich. Ponieważ ja jeszcze nie miałem ustalonej reputacji, więc dziwiono się i bano dziwić; nie wiedzieli, czy kompozycja dobra, czy też im się tak tylko stale wydaje. Jeden z tutejszych znawców przybliżył się do mnie i chwalił nowość formy, mówiąc, że mu się nic jeszcze w tej formie nie zdarzyło słyszeć, nie wiem, kto to był, ale ten mię może najlepiej zrozumiał. Schnabel, pełen największych grzeczności, ofiarował mi nawet powóz, aleśmy się po 9-tej, jak zaczęli tańcować, wynieśli do domu. Kontent jestem, żem staremu zrobił przyjemność. Jakaś dama, której mię jako pierwszej tutaj fortepianistce prezentował dyrektor po koncercie, bardzo mi dziękowała za przyjemną niespodziankę i żałowała, że się publicznie nie dam słyszec. Referendariusz pocieszając się, śpiewał arię Figara z Cyrulika , ale  – nędznie. O Elsnerze dużo wczoraj mówiono i chwalono jakieś jego Wariacje na orkiestrę z Echem; powiedziałam, że gdyby jego koronacyjną Mszę usłyszeli, dopiero by mogli powiedzieć, co to za kompozytor.  –  Straszne tu Niemcy, przynajmniej wczorajsze towarzystwo; nasz pan Scharff jest wyjątkiem. Jutro o 2-giej wyjeżdżamy do Drezna. Buzi! Buzi! Buzi! Panom: Żywnemu, Elsnerowi, Matuszyńskiemu, Kolbergowi, Marylskiemu, Witwickiemu, najprzyjemniejsze zasyłam ukłony. [1] Was für... hat er (niem.) – jakie on ma lekkie uderzenie. [2] Fermdenkarte (niem.) –  karta wstepu dla gości, obcych. ",
681,['Fryderyk Chopin'],['Justyna Chopin'],Drezno,Warszawa,1830-11-14,,"Drezno, 14 listopada 1830",Do rodziny w Warszawie," Ledwom znalazł momencik, ażeby Wam słów kilka donieść o sobie. Wracam z obiadu polskiego, to jest: na którym sami Polacy się znajdowali. Jeszczem ich zostawił, sam wróciłem pisać, gdyż poczta o 7-mej odchodzi, a ja pragnąłbym dzisiaj jeszcze słyszeć powtórnie Niemą z Portici . Z Wrocławia nie chciało nam się bardzo wyjeżdżać; bliższa znajomość z tymi panami, do których mi Scholtz dał listy, wiele nam to miasto uprzyjemniała. Tutaj zaś pierwsza moja wizyta była do Panny Pechwell. Grała ona w piątek w tutejszej resursie i wyrobiła mi tam wejście. Tego samego wieczora dawano w teatrze Niemą ; trudny był wybór, ale ponieważ pannie należało koniecznie nadskoczyć, a zatem udałem się na wieczór. Druga ważna przyczyna, która mię tam powiodła, była wiadomość, że na nim da się słyszeć najlepsza tutejsza śpiewaczka, Włoszka rodem, nazwiskiem Palazzesi. Ubrawszy się więc jak najładniej, posłałem po lektykę, wsiadłem w to dziwne pudło i kazałem się zanieść do domu Kreissiga, miejsca, gdzie ten muzykalny wieczór miał się odbyć. Przez drogę śmiałem się z siebie, gdy mię nieśli owi liberyjni lektykarze; miałem wielką ochotę wybić dno, ale dałem pokój. Dorożka ta aż na same schody mię poniosła. Wysiadłem, kazałem się pannie Pechwell zameldować; wyszedł więc gospodarz z ukłonami, wielkimi grzecznościami i mnóstwem komplimentów, wprowadził mnie do sali, w której po obu stronach óśmiu ogromnych stołów mnóstwo siedzących dam spostrzegłem. Nie tyle brylanty, jakie je zdobiły, ile druty w oczach mi się migały. Bez żartów, liczba dam i drutów była tak wielka, że można się było obawiać jakiego przeciw mężczyznom powstania, które chyba okularami i łysinami przyszłoby zwalczyć; szkieł bowiem mnóstwo, a coraz to goła skóra.  – Szczęk tych drutów, jako też i filiżanek od herbaty przerwała raptem z drugiego końca salonu dochodząca muzyka. Grano najprzód uwerturę z Fra Diavolo , po czym Włoszka owa śpiewała  – nieźle. Wdałem się z nią w rozmowę; poznałem także jej akompaniatora, p. Rastrelli, drugiego dyrektora tutejszej opery, i pana Rubiniego, brata tego sławnego śpiewaka, z którym mam nadzieję zjechać się w Mediolanie.  – Grzeczny Włoch obiecał mi list do brata; więcej nie trzeba. Tak dalece był on uprzejmym, iż wczoraj zaprowadził mię na próbę Nieszporów , kompozycji Morlacchego, tutejszego nadwornego kapelmistrza. Przypomniałem mu się przy tej sposobności; posadził mię natychmiast obok siebie i dużo ze mną rozmawiał. Nieszpory te śpiewane dzisiaj były przez sławnych neapolitańskich sopranistów nazwiskiem Sassarolli i Tarquinio; na skrzypcach zaś obligato [1] grał Rolla, głośny tutejszy koncertmeister, do którego miałem kartę od Soliwy.  – Poznałem go, obiecał mi list do swego ojca, dyrektora mediolańskiej opery. Ale powróćmy do wieczoru.  –  Panna Pechwell grała na fortepianie, a ja, pogadawszy z tym i owym, udałem się na Niemą . Nie mogę o niej sądzić, bom jej całej nie słyszał. Dziś dopiero wieczorem będę mógł o niej coś stanowczego powiedzieć. Idąc rano do Klengla spotkałem go przed domem; poznał mię od razu i tyle był uprzejmym, że aż mię ujął za serce. Szanuję go bardzo. Prosił (zapytawszy wprzód jednakże o moje mieszkanie), żebym go jutro rano odwiedził. Zachęcał do publicznego wystąpienia, ale ja na to głuchy. Nie mam czasu do stracenia, a Drezno nie da mi ani sławy, ani pieniędzy. Generał Kniaziewicz, któregom widział u pani Pruszakowej, mówił także o koncercie, lecz zapowiedział, że niewiele przyniesie. Wczoraj byłem na włoskiej operze, ale źle wykonanej; gdyby nie solo Roili i nie śpiew panny Hähnel z wiedeńskiego teatru, która wczoraj jako Tancredi debiutowała, to nie byłoby co słyszeć. Król otoczony całym dworem znajdował się w teatrze, równie jako i dzisiaj na wielkiej mszy w kościele. Grano Mszę barona Miltitza, jednego z tutejszych panów, pod dyrekcją Morlacchego. Głosy Sassarolli, Muschetti, Mabwiga i Zezi najlepiej mi się podobały. Sama zaś kompozycja  –  nietęga. Dotzauer i Kummer, sławni tutejsi wiolonczeliści, mieli kilka soi, które pięknie odegrali; zresztą nic szczególnego. Oprócz mojego Klengla, przed którym jutro zapewne będę się musiał popisywać, nie ma tu nic godnego uwagi. Lubię z nim rozmawiać, bo od niego można się coś nauczyć. Prócz galerii obrazów nic powtórnie w Dreźnie nie oglądałem; Grünes Gewölbe dosyć raz widzieć; ale galerię obrazów odwiedziłem powtórnie z wielkim zainteresowaniem. Gdybym tu mieszkał, chodziłbym tam co tydzień, gdyż istnieją obrazy, na których widok zdaje mi się, że słyszę muzykę. Na dziś żegnajcie. Wasz Fryderyk. [1] Obligato (wł.)  – tu: w partii solowej. ",
682,['Fryderyk Chopin'],['Justyna Chopin'],Praga,Warszawa,1830-11-21,,"Praga, 21 listopada 1830",Do rodziny w Warszawie," W Dreznie tak mi tydzień zeszedł, żem się nie spostrzegł. Jak rano z domu wyszedłem, tak nie wracałem jak na noc. Klengel, gdym się z nim bliżej poznał, to jest: gdym mu zagrał moje koncerta, powiedział, żem mu przypomniał grę Fielda, że mam rzadki sposób uderzenia, że wprawdzie wiele słyszał o mnie, ale nie spodziewał się nigdy, ażebym był takim wirtuozem. Nie były to czcze komplimenta, bo mi się przyznał, iż nie lubi nikomu podchlebiać ani też przymuszać się do pochwał. Więc natychmiast, skórom od niego wyszedł (a siedziałem u Klengla całe rano do 12-tej), poszedł do Morlacchego i do Lüttichau, Generaldirektora teatru, dowiedzieć się, czyby nie można, żebym się dał słyszeć w przeciągu czterech dni, które jeszcze miałem zabawić w tym mieście. Mówił mi potem, że to uczynił dla Drezna, a nie dla mnie, i że rad by mię zmusić do koncertu, jeżeli zbyt długiego czasu ułożenie nie będzie wymagać. Nazajutrz rano przyszedł do mnie i oświadczył, że sam był wszędzie i że aż do niedzieli (a to było w środę) nie ma ani jednego wolnego wieczoru, w piątek bowiem miano dać po raz pierwszy tutaj Fra Diavola , a w sobotę, to jest wczoraj, La donna del Lago Rossiniego po włosku. Przyjąłem Klengla tak, jak mało ludzi w moim życiu bym przyjął; wyraźnie polubiłem go, jakbym znał od lat trzydziestu. On też okazuje mi wiele współczucia. Prosił o partycję moich Koncertów i zaprowadził mię do pani Niesiołowskiej na wieczór. Tego samego dnia było przyjęcie u pani Szezerbinin, alem się tak długo u Niesiołowskiej zabawił, że całe zaproszone towarzystwo już się rozjechało, gdy mię Klengel do Pani Szczerbinin odprowadził. Za to musiałem tam być nazajutrz na obiedzie. Łapano mię wszędzie jak psa. Byłem także tego samego dnia u pani Dobrzyckiej, która z powodu swoich urodzin prosiła mię do siebie nazajutrz. Zastałem tam księżniczki saskie, córki nieboszczyka króla, to jest siostrę królewską i żonę brata obecnie panującego monarchy. Grałem w ich obecności; obiecały mi listy do Włoch, ale jeszcze wszystkich nie mam, dopiero od jednej przysłano mi do hotelu dwa na samym wyjezdnym, resztę spodziewam się otrzymać w Wiedniu za pośrednictwem pani Dobrzyckiej, gdyż ona wie, jak mię tam szukać. Listy te są adresowane do królowej Obojga Sycylii w Neapolu i do jakiejś xiężnej Ulasino z domu x. Saskiej w Rzymie. Mam także obiecane do panującej x. Lukki i do wicekrólowej mediolańskiej. Odesłaniem tych listów zatrudni się Kraszewski, do którego stąd piszę dzisiaj umyślnie w tym interesie.  – W Dreznie byłem jeszcze na obiedzie u Komarów. Klengel dał mi list do Wiednia, gdzie później sam także przybędzie; u pani Niesiołowskiej pił za moje powodzenie szampana, ona sama pieściła i nie wiedziała, gdzie mnie posadzić, a koniecznie Szopskim nazwać mię chciała. Rolla skrzypek przedni; resztę z Wiednia, gdzie będziemy we wtorek o 9-tej rano.  – Generałowi Kniaziewiczowi podobałem się; bardzo; mówił mi, że jeszcze żaden fortepianista tak miłego na nim nie uczynił wrażenia. ",
683,['Fryderyk Chopin'],['Jan Matuszyński'],Wiedeń,Warszawa,1830-11-24,,"Wiedeń, 22 [24] listopada [1830]",Do Jana Matuszyńskiego w Warszawie," Drogi Jasiu. Donieś mi numer Twojego domu. Wiesz, co się ze mną dzieje. Jakim to ja kontent, żem w Wiedniu, że tyle interesujących i mocno obchodzących mnie znajomości narobię, że nawet może się zakocham.  – Nie myślę o was. Czasem tylko spojrzę na pierścionek z włosów, roboty Ludwiki, który mi tym milszy, im się dalej od nich oddalam.  – Ja i Ciebie więcej dziś kocham tutaj jak w Warszawie. Ale czy mnie kochają? Eskulapie, jeżeliś nie pisał listu do mnie, to niech Cię diabli porwą, niechaj w Radom piorun trzaśnie, niech Ci się guzik od czapki urwie!  – W Pradze dałem rozkaz, żeby mi wszystkie listy do Wiednia odesłano, tu jeszcze żadnych nie ma.  – Czy Ci co deszcz nie szkodził? Przeczuwam, żeś odchorował. Na miłość boską, nie brawuj, bośmy z jednakiej glinki, a wiesz, ile razy się ja już rozłaził.  – Moja glina teraz na ten deszcz się nie rozpuści, we środku jest 90 stop. Réaumura. Można  – ach! nie, nie można  – z mojej gliny chyba domek dla kotki zrobić.  – Ach, Ty hyclu!  – Byłeś w teatrze!  – Lorynetowałeś  – mizdrzyłeś się do innych!  – strzelałeś oczyma po szlif... Jeżeli tak, to niech Cię jasne pioruny zatrzasną, nie warteś mojego przywiązania.  – Tytus wie i kontent, bo zawsze szanował i coś przeczuwał;  – że ja do Ciebie piszę, to robię dla siebie, boś ty nie wart.  – Panna Heinefetter w Otellu wczoraj ładna i ślicznie śpiewała. Potem wszystko Ci pisać będę, ale niech wiem numer. Daj buzi, uściśnij ode mnie ko[legę] Alfonsa, do Marcela pisałem. Wszystkich kolegów. Buzi, buzi. F. Chopin. Pióro jak kopyść i jeszcze wypada mi z ręki. Nie dziw się, że tak bazgrano.  –  Więcej bym pisał, ale myśli zebrać nie mogę i boję się. [ Na stronie odwrotnej ] JMojemu Nadwornemu Lekarzowi Janowi Matuszyńskiemu I-szej klasy ś-go Jacka z pirogami w jego Pałacu, jak do Was przyjdzie. Przez kuriera, Ludwikę, Izabelę albo Zuzię. [ Dopisek ] Każe się nie być ciekawymi babami.  – Posyłam przy tym paczkę całusów z najlepszego tuzina dla moich kolegów poczciwych.  –  Prosi się o nienaruszanie herbu. ",
684,['Fryderyk Chopin'],['Justyna Chopin'],Wiedeń,Warszawa,1830-12-01,,"Wiedeń, 1 grudnia 1830",Do rodziny w Warszawie," Maleńko się serduszko zaśmiało z listu odebranego po raz pierwszy od czterech tygodni, czyli od czasu, jakem się z wami pożegnał. Lepiej się jadło obiad. „Dziki Człowiek” (tak się bowiem nazywa doskonała oberża, w której jadamy) wziął ode mnie za apetyczne konsumowanie strudlów całego reńskiego i krajcarów kilka. Uciecha była ogólna, bo i Tytus miał listy od swoich. Celińskiemu dziękuję za przyłączony bilecik; przeniósł on mię na wasze łono. Wyobrażałem sobie, iż siedzę przy fortepianie; Celiński stoi naprzeciwko mnie i patrzy na pana Żywnego, co z Linowskim tabaczką się częstuje. Tylko Matuszyńskiego brakło do kompletu; ja myślę, że on ma jeszcze febrę... Ale dosyć romansów; przyjdzie na mnie ta kanikuła, bo tu dużo ładnych Niemek, lecz kiedy przyjdzie, kiedy!... Wystawcie sobie, panna Blahetka z rodzicami w Stuttgardzie; może na zimę wrócą. Wiadomość tę odebrałem od Haslingera, który mię przyjął jak najgrzeczniej, ale dlatego Sonaty ani Wariacji drugich nie wydrukował. Dostanie on swój pieprzyk, tylko ja stancję z Tytusem mieć będę. Najęliśmy na pryncypalnej ulicy, na Kohlmarkcie, trzy pokoje, wprawdzie na trzecim piętrze, ale ślicznie, przepysznie, elegancko umeblowane, na miesiąc za małe pieniądze. Na mnie wypada 25 reńskich.  – Jakiś generał-admirał, Anglik, teraz jeszcze w nich siedzi, lecz dziś albo jutro stamtąd się wyniesie. Admirał! a ja będę admiracja, więc nic nie straci stancja*, tym bardziej że gospodyni, a raczej pani tego mieszkania, jest jakaś baronowa, wdowa i ładna, dosyć młoda, która długo, jak nam mówiła, w Polsce siedziała, o mnie zaś słyszała już w Warszawie. Zna Skarżyńskich, bywała na wielkim świecie; pytała się Tytusa, czy nie zna młodej, ładnej pani Rembielińskiej itp.  – Otóż choćby nie więcej, to taka zacna jejmość warta 25 reńskich, tym bardziej że Polaków lubi, Austriaków nie afektuje, jest Prusaczką i bardzo rozsądną kobietą.  – Skoro się tam przeniesieni, Graff, fabrykant fortepianów, przyśle nam instrument do domu. Würfel, skoro mię obaczył, zaraz o daniu koncertu począł mówić. Sam jest bardzo słaby i nie wychodzi, tylko w mieszkaniu daje lekcje; miał krwią pluć, co go wielce osłabiło. Ale o koncercie wciąż bajdurzy i mówił mi, że tutejsze gazety dużo o moim Koncercie F-moll pisały, o czym ja nie wiem i nie byłem dosyć ciekawy dowiadywać się. Dam koncert, ale kiedy, gdzie, jak, co, nic nie wiem. Opuchły nos mój nie dozwolił mi dotychczas ani prezentować się w ambasadzie, ani być u pani Rzewuskiej, u której cały świat bywa, a mieszka obok Hussarzewskiego, u którego z moim nosem, bez żeny byłem już parę razy. On mi nie radzi, tak jak i Würfel, darmo grać. Malfatti przyjął mię jak swego kuzyna, najserdeczniej, najgrzeczniej. Skoro tylko nazwisko moje przeczytał, uściskał mnie i powiedział, że do niego pisał już o tym pan Władysław Ostrowski; że w czym tylko może mi być użytecznym, wszystko uczyni. Dodał jeszcze, iż mię pani Tatyszczewowej ambasadorowej zaanonsuje, że mi wszelkie potrzebne znajomości porobi, że nawet przy dworze, o czym jednak wątpi, żeby się dało co zrobić, będzie się starał być mi użytecznym, bo teraz dwór po królu neapolitańskim w żałobie. Obiecał także poznać mię z baronem Dunoi, naczelnikiem tutejszego muzycznego vereinu [1] ; to podobno będzie najlepsza znajomość. Drugą, również może użyteczną, zabrałem przez list Klenglowski z panem Mittagiem. Ten człowiek tak widzi rzeczy, jak mi potrzeba, i zdaje się, może najwięcej ze wszystkich panów muzykantów będzie mi użytecznym. Czerny, u którego byłem już (uniżony jak zawsze i dla każdego), pytał mię, czym „ hat fleissig studiert ” [2] . Znów na 8 fortepianów a 16 ludzi przełożył jakąś uwerturę i kontent. Zresztą nie widziałem jeszcze żadnego tutejszego fortepianisty.  – U pani Weyberheim, siostry Wolfowej, byłem już dwa razy, jutro proszony tam jestem na wieczór: un petit cercle des amateurs [3] , skąd udam się z wizytą do Rozalii Rzewuskiej, co między 9-tą a 10-tą przyjmuje i jest już o moim przybyciu przez Hussarzewskiego zawiadomioną. Tam mam poznać ową sławną panią Cibini, dla której to Moscheles 4-ręczną Sonatę napisał.  – Byłem onegdaj w Comptoirze u Stametza; tak mię tam przyjęto z moimi listami, jak każdego, co po pieniądze przychodzi; dali mi kartkę zaręczenia do policji dla odebrania karty pobytu i  – koniec. Ale później może będzie inaczej. Byłem także onegdaj u pana Geymüllera, bo tam Tytus miał swoje sześć tysięcy. Pan Geymüller, przeczytawszy moje imię i nazwisko, nie czytając reszty odezwał się: „że bardzo mu przyjemnie poznać takiego jak ja Künstlera , ale że nie życzy dać się słyszeć, bo tu jest tylu dobrych fortepianistów, iż trzeba mieć wielką reputację, ażeby coś uzyskać”. Dodał w końcu: „że on nie może mi w niczym dopomóc, bo czasy są ciężkie” itp. To wszystko musiałem łykać z wytrzeszczonymi na niego oczyma. Jak on swoją tyradę skończył, dopierom mu powiedział, że istotnie nie wiem, czy warto dać się słyszeć, ponieważ jeszcze u żadnego z tutejszych możnych panów nie byłem ani u ambasadora, do którego mam rekomendację z Warszawy od W. Xięcia itp. Dopiero on inne oczy zrobił, a ja pożegnawszy przeprosiłem go za oderwanie od interesów. Poczekajcie h...[ycle?], Żydy! U Lachnera, dyrektora orkiestry, jeszcze nie byłem, albowiem nie mam gdzie wizyt przyjmować. Ze „Stadt London”, gdzie było nadzwyczaj słono, przenieśliśmy się do Lama na Leopoldstadt i tutaj tymczasem koczujemy, zanim Anglik z wąsami, wychudły, wynędzniały, zielono-fioletowo-żółty majtek, nie wyniesie się od baronessy. W tym mieszkaniu na wielką skalę (wyrażenie Tytusa, który ze mnie jakiegoś zarozumialca koniecznie tworzy) będzie się dopiero grać i o koncercie myśleć, ale nie darmo. Zresztą zobaczymy. Ani u pani Szaszek, ani u pani Elkan, ani u Rotszylda, ani u państwa Voigt, ani u wielu innych osób nie byłem. Dziś idę do ambasady; ma tam być baron Meindorf, do którego Hussarzewski kazał mi się pytać, a ten mi powie, kiedy najlepiej Tatyszczewa zastać. Z pieniędzy odebranych onegdaj u bankiera nic jeszcze nie ruszyłem. Spodziewam się, że umiem je szanować. Z tym wszystkim prosiłbym, ażebym na końcu tego miesiąca mógł mieć coś na drogę do Włoch, gdyby mi moje koncerta nic nie uczyniły. Teatr mię najwięcej kosztuje, ale nie żal, bo panna Heinefetter i pan Wild zawsze prawie śpiewają. Przez ten tydzień już trzy zupełnie nowe opery słyszałem. Wczoraj dawano Fra Diavola ; Niema lepsza; przedtem Tytusa Mozarta, dziś Wilhelma Tella . Nie zazdroszczę Orłowskiemu, że Lafontowi akompaniuje; może przyjdzie czas, że mi Lafont będzie akompaniował. To trochę za śmiało? ale dalibóg, może być. Nidecki jeszcze całą zimę myśli tu zabawić. Cały ten tydzień zeszedł mi już to na nosie, na teatrze i Graffie, u którego co dzień po obiedzie grywam, ażeby sztywne palce z drogi trochę rozruszać. Wczoraj prezentowałem Graffowi Nideckiego. Istotnie nie wiem, jak mi ten tydzień zleciał; aniśmy się obejrzeli, a ja jeszcze żadnych stanowczych kroków do koncertu nie uczyniłem. Quaestia? który Koncert grać: F czy E ? Würfel utrzymuje, że F piękniejszy od As-dur Hummla, co teraz u Haslingera wyszedł. Haslinger mądry, on mię grzecznie, ale lekko chce zbywać, żebym mu darmo kompozycje dawał. Klengel się dziwił, że mi nic za Wariacje nie zapłacił. Może myśli, że na pozór ważąc sobie lekko moje rzeczy ja to wezmę na serio i dam mu je darmo? Ale już się darmo skończyło, teraz bezahl [4] , bestio!  – Radzi mi Graff, ażebym w Landständischen Saal , gdzie bywają Spirituel-Koncerty, to jest w najpiękniejszym i najlepszym miejscu, dał się słyszeć. Lecz na to potrzeba mieć pozwolenie od Dietrichsteina, o co mi przez Malfattego nie będzie trudno. Ludzie znajdują, żem utył... Dobrze mi się wszystko dzieje. Mam nadzieję w Bogu i w Malfattim (paradnym Malfattim), że jeszcze lepiej będzie. [ Dopisek do miejsca oznaczonego gwiazdką ] Listu tego wszystkim nie czytać, żeby nie myślano, żem spyszniał. [1] Verein (niem.) – stowarzyszenie, związek, towarzystwo. [2] Hat fleissig studiert (niem.)  –  pilnie studiował. [3] Un petit cercle des amateurs (fr.) –  małe grono amatorów. [4] Bezahl (niem.)  – płać. ",
685,['Fryderyk Chopin'],['Justyna Chopin'],Wiedeń,Warszawa,1830-12-22,,"(Wiedeń, środa, przed Świętami Bożego Narodzenia; nie mam kalendarza, więc nie wiem którego) [22 grudnia 1830]",Do rodziny w Warszawie," Najukochańsi Rodzice i Siostry moje! Siedem tygodni wczoraj minęło, jakem Was opuścił. Po co?... Już się stało! Właśnie wczoraj, o tej godzinie we wtorek, jak mię do Woli odprowadzono, byłem u państwa Weyberheim na tańcującym wieczorze. Pełno tam było młodzieży ładnej, wcale nie starożytnej. Chciano, ażebym tańczył, wybierano mię gwałtem do kotyliona; obróciłem się kilka razy i poszedłem do siebie. Sama pani domu i jej grzeczne córki sprosiły na ten wieczór wiele muzykalnych osób, ale ja nie grałem, bom nie miał do tego usposobienia. Prezentowała mi pana Likt, którego Ludwika zna; dobry, grzeczny, poczciwy Niemiec miał mię za coś wielkiego i dlatego nie chciałem go moją grą z terminu zbijać. Tam także poznałem synowca Lampiego, którego znów Papa zna; śliczny i miły chłopiec, maluje sławnie. A propos malowania, wczoraj rano był u mnie Hummel z synem; kończy mój portret, ale tak podobny, że nie można lepiej. Siedzę na stołku w szlafroku, z miną inspirowaną [1] , nie wiem skąd. Ołówkiem, a raczej kredką, w formacie ćwiartkowym, zdaje się, że sztych. Grzeczny to nadzwyczajnie ten stary Hummel. Ponieważ się zna dobrze z Duportem, niegdyś sławnym tancerzem, a teraz antreprenerem Kärntnertorskiego teatru, więc mię wczoraj prezentował. Pan Duport ma być skąpym; przyjął mię bardzo pięknie, bo może myśli, że ja mu darmo grać będę, ale się myli. Było pomiędzy nami lekkie avant-propos [2] , ażebym chciał grać, lecz kiedy, co i jak, o tym cicho. Jeżeli mi mało będzie dawał, wtedy dam koncert w dużej sali redutowej. Würfel zdrowszy; w przeszłym tygodniu poznałem u niego Slavika, sławnego skrzypka, chociaż młodego chłopca, mającego najwięcej 26 lat wieku. Bardzo mi się on podobał. Gdyśmy razem wracali, pyta mię, czy ja idę do domu?  – Do domu, odpowiedziałem.  – „Oto lepiej pójść ze mną do twojej rodaczki, pani Bayer.” Do niej właśnie przysłał mi list Kraszewski z Drezna wraz z listem do wicekrólowej Mediolanu; nie mogłem tego listu dotychczas oddać, bo miejsca mieszkania nie wiedziałem, a Bayerów w Wiedniu tysiące.  – „Dobrze  – odpowiedziałem Slavikowi  – tylko się wrócę po list.”  – Istotnie była to ta sama pani. Mąż jest Polakiem spod Odessy, sąsiadem Chomentowskiego. Jego żona, która już niby wiele o mnie słyszała, prosiła nas nazajutrz, to jest w niedzielę, na obiad, gdzie Slavik, jak zagrał, tak mi się podobał, jak nikt po Paganinim. Jemu się także moja mość podobała i postanowiliśmy razem napisać duet na skrzypce i fortepian, myśl, którą już miałem w Warszawie. Wielki i prawdziwie genialny to skrzypek. Skoro poznam Merka, to dopiero Trio utniemy, a poznam go lada dzień u Mechettego. Czerny był wczoraj ze mną u Diabellego, który mię na przyszły poniedziałek na wieczór z samych muzyków zebrany prosił. W niedzielę wieczór u Likta, gdzie będzie wielki świat muzykalny i ośmioręczna uwertura, a w sobotę ma być wykonana stara kościelna muzyka u hofrata Kiesewettera, autora dzieła o muzyce. Trzeba wam wiedzieć, że ja teraz stoję na czwartym piętrze. Jacyś Anglicy dowiedziawszy się od mojego antecessora [3] o moim ślicznym mieszkaniu zapragnęli jeden pokój odnająć; ale przyszedłszy pod pozorem widzenia jednego zrewidowali wszystkie trzy, i tak im się podobały, że ofiarowali mi zaraz 80 reńskich miesięcznie, bylebym takowe im odstąpił, z czegom się niezmiernie ucieszył. Pani baronowa Lachmanowicz, bratowa Uszakowowej, a teraz moja młoda i dobra gospodyni, posiadała także na czwartym piętrze podobne do mojego mieszkanie; pokazano mi takowe, nająłem i teraz stoję za 10 złr miesięcznie tak, jakbym 70 płacił. Myślicie pewno, biedak pod strychem siedzi. Otóż wcale nie, bo nade mną jest jeszcze piąte piętro i dopiero nad nim dach, a co 60 reńskich w kieszeni, to w kieszeni. Ludzie odwiedzają mię i pan hr. Hussarzewski musi leźć tak wysoko. Ale ulica nieopłacona, w środku miasta, blisko wszystkiego. Na dole najpiękniejszy spacer, Artaria na lewo, Mechetti i Haslinger na prawo, w tyle teatr, czegóż więcej potrzeba? Do pana Elsnera jeszcze nie piszę, ale u Czernego byłem; kwartet dotąd nie wyszedł. Malfatti wyłajał mię, że obiecawszy przyjść do pani Schaschek na obiad o 2-giej, przyszedłem o 4-tej; w tę sobotę znów się mam z nim zejść na obiad, a jeżeli się spóźnię, to Malfatti obiecał mi jakąś bardzo bolesną operację zrobić; nie piszę jaką, bo brzydka. Widzę, jak się Papa gniewa na moje roztrzepanie i nieprzyzwoitość względem ludzi; ale to się wszystko naprawi; bo Malfatti mię lubi, z czego się bardzo cieszę. Nidecki bywa u mnie co rano i gra. Jak napiszę Koncert na 2 fortepiany, to zagramy razem publicznie; wprzód jednak muszę solo wystąpić. Haslinger ciągle grzecznie, lecz cicho. Nie wiem, czy mam zaraz jechać do Włoch, czy co? Proszę Was, byście mi o tym napisali. Mama kontenta, że mię nie ma, ale ja niekontent jestem. Stało się... Uściskajcie ode mnie Tytusa i proście go na miłość boską, ażeby pisał... Nie! tej przyjemności, jaką mam, gdy od was list biorę, nie możecie sobie wystawić. Czemuż to poczta idzie tak długo! Wszak nie bierzecie mi za złe, że się o was turbuję... Poznałem tu bardzo grzecznego chłopca, Leidenfrosta, przyjaciela Kesslera; bywa on często u mnie, chociaż ja raz dopiero byłem u niego. Jeżeli nie jestem gdzie proszonym na obiad, to z nim jadam na mieście. Zna on cały Wiedeń i jak tylko jest gdzie jaka osobliwość do widzenia, zaraz mię tam prowadzi. Wczoraj, na przykład, był śliczny spacer na Bastei , arcyksiążęta w surdutach, noblessa, słowem, cały Wiedeń. Spotkałem tam Slavika, z którym ułożyłem się dzisiaj widzieć w celu wybrania Beethovenowskiego motywu na wariacje. Z jednej strony kontent jestem, iż tu się znajduję, ale z drugiej!... Jak mi tu dobrze w pokoju! Naprzeciwko dach, a na dole pigmeje. Jestem wyższy od nich. Najlepiej mi, kiedy nagrawszy się na cudnym fortepianie Graffa, idę spać z Waszymi listami w ręku. Toteż nawet we śnie Was tylko widzę.  –  Wczoraj u Bayerów tańczono mazury. Slavik jak baran leżał na ziemi, a jakaś stara niemiecka Contessa, z dużym nosem i dziurawą fizjognomią, trzymając się (jak to dawniej bywało) zgrabnie dwoma paluszkami za sukienkę, z głową sztywnie do tancerza zwróconą tak, że aż kości od szyi, gdzie która mogła, wylazły, dziwne jakieś walcowe pas długimi a chudymi mamrotała nogami. Godna to jednak osoba, poważna, uczona, dużo gada i ma usage du monde [4] . Pomiędzy licznymi wiedeńskimi zabawami sławne są wieczory po oberżach, gdzie przy kolacji Strauss albo Lanner (są to tutejsi miejscowi Świeszewscy) walce grywają. Za każdym walcem dostają ogromne brawo; a jeżeli grają quodlibet , czyli mieszaninę z oper, pieśni i tańców, to słuchacze są tak zadowoleni, że nie wiedzą, co z sobą robić. Dowodzi to zepsutego smaku wiedeńskiej publiczności. Chciałem Wam posłać Walca mojej kompozycji, ale już późno; odbierzecie go zawsze. Mazurków nie posyłam także, bom ich jeszcze nie przepisał; nie do tańca. Nie chce mi się z Wami rozstawać, jeszcze bym rad pisać. Fontanę jak zobaczycie, powiedzcie mu, że się do niego pisać zabieram. Matuszyński, jeżeli nie dziś, to na przyszłą pocztę odbierze list ogromny. [1] Inspirowana  – tu: natchniona. [2] Avant-propos  – (fr.) wstępna rozmowa. [3] Antecessor  –  poprzednik. [4] Usage du monde  – (fr.) obycie towarzyskie. ",
686,['Fryderyk Chopin'],['Jan Matuszyński'],,Warszawa,1830-12-26,1830-12-29,"[W drugie święto, 26 grudnia 1830]",Do Jana Matuszyńskiego w Warszawie," Wiedeń. Dzień Bożego Narodzenia. Niedziela rano. Przeszłego roku o tym czasie byłem u Bernardynów. Dzisiaj w szlafroku sam jeden siedzę, pierścionek gryzę i piszę. Najukochańszy Jasiu. Właśnie wracałem od Slavika (sławnego skrzypka, z którym się zaprzyjaźniłem; po Paganinim nic podobnego nie słyszałem – 96 nut staccato bierze na jeden smyczek itd. nie do uwierzenia), u niego powziąłem myśl, wróciwszy do domu, tęsknić sobie po fortepianie i wypłakać adagio do Wariacyj na temat Beethovena, które z nim razem piszemy, ale krok jeden na pocztę, której nigdy przechodząc nie opuszczam, inny nadał kierunek czuciu. Łzy, co na klawisze padać miały, Twój list zrosiły; spragniony pisma Twego byłem. Wiesz czemu? Już wiesz. Ale nie tylko dla mego anioła pokoju , bo jak go kocham, gdybym mógł, wszystkie bym tony poruszył, jakie by mi tylko ślepe, wściekłe, rozjuszone nasłało czucie, aby choć w części odgadnąć te pieśni, których rozbite echa gdzieś jeszcze po brzegach Dunaju błądzą, co wojsko Jana śpiewało. Każesz mi wybierać poetę? Wiesz, żem istota najniezdecydowańsza w świecie, i raz tylko w życiu dobrze wybrać umiałem. Mój Boże, i ona, i siostry choć szarpiami mogą się przysłużyć, a ja... Gdyby nie to, że ojcu może teraz ciężar, natychmiast bym powrócił. Przeklinam chwilę wyjazdu i przyznaj, znając moje stosunki, że po odjeździe Tytusa za wiele razem na głowę mi spadło. Wszystkie obiady, wieczory, koncerta, tańce, których mam po uszy, nudzą mię: tak mi tu smętno, głucho, ponuro. Lubię ja to, ale nie w tak okrutny sposób. Nie mogę czynić, jak mi się podoba, muszę się stroić, fryzować, chossować [1] ; w salonie udaję spokojnego, a wróciwszy piorunuję po fortepianie. Z nikim poufałości, ze wszystkimi grzecznie obchodzić się muszę. Mam ludzi, co mię niby lubią, co mię malują, mizdrzą się, przymilają, i cóż mi po tym, kiedy pokoju nie mam – chyba, jak sobie wszystkie wasze wydobędę listy, otworzę widok króla Zyg[munta]: na pierścionek spojrzę. Daruj, Jasiu, że Ci się tak skarżę, ale zdaje mi się, że mi lżej połowę, żem spokojniejszy; z Tobą ja zawsze uczucia dzieliłem. Odebrałeś kartkę? Pewno sobie nic z mojego pisma nie robisz, boś w domu; ale ja czytam i czytam list Twój bez końca. Freyer był u mnie parę razy (choć ja u niego ani razu być jeszcze nie mogłem); dowiedział się od Schucha, że jestem w Wiedniu. Stoi razem z Rostkowskim (zdaje mi się, że tak się zowie ten od rządu wysłany młody człowiek, co z Rolińskim miał proces). Opowiadał mi mnóstwo interesujących szczegółów z ostatnich czasów, cieszył się z Twego listu, który mu aż do pewnego periodu do czytania dałem. Ten pewny period zasmucił mię mocno. Czy doprawdy choć trochę zmiany? Czy nie chorowano? Przypuściłbym łatwo coś podobnego na takim czułym stworzeniu. Czy ci się nie zdawało? Może przestrach 29-go? Bo niechaj Bóg broni mojej przyczyny. Uspokój, powiedz, że póki sił starczy... że do śmierci... że po śmierci jeszcze mój popiół będzie się słał pod nogi. Ale to wszystko mało, co byś Ty mógł powiedzieć... ja napiszę. Już bym był dawno napisał, nie męczyłbym się tak długo; ale ludzie! – gdyby przypadkiem w cudze ręce wpadło, jej sławie szkodzić by mogło, więc lepiej Ty bądź moim tłomaczem, mów za mnie, et j’en conviendrai [2] . Te twoje francuskie wyrazy mię dobiły. – Niemiec, co szedł ze mną przez ulicę, kiedym list twój odczytywał, ledwo mię pod pachą utrzymał i nie mógł się wcale pomiarkować, co mi się stało. Miałem ochotę wszystkich przechodzących łapać i całować, i tak mi było w duszy, jak jeszcze nigdy, bo to pierwszy list od Ciebie! Nudzę Cię, Jasiu, głupim szałem moim, ale mi trudno ocknąć, żeby Ci coś obojętnego napisać... Onegdaj byłem na obiedzie u jednej damy, Polki, nazwiskiem Bayer, imieniem Constance. Lubię tam bywać przez reminiscencją; wszystkie nuty, chustki od nosa, serwety znaczone jej imieniem; zresztą ze Slavikiem tam razem chodzimy, do którego ona coś cierpi. Onegdaj graliśmy całe przed i poobiedzie, a ponieważ to była Wigilia i piękny (wyraźnie wiosenny) czas, więceśmy w nocy wyszli od Bayerów. Pożegnawszy Slavika, który do kaplicy Cesarsk[iej] iść musiał, sam jeden o 12-tej wolnym krokiem udałem się do Ś-tego Szczepana. Przyszedłem, jeszcze ludzi nie było. Nie dla nabożeństwa, ale dla przypatrzenia się o tej porze temu olbrzymiemu gmachowi, stanąłem w najciemniejszym kącie u stóp gotyckiego filara. Nie da się opisać ta wspaniałość, ta wielkość tych ogromnych sklepień – cicho było – czasem tylko chód zakrystiana zapalającego kagańce w głębi świątyni przerywał mój letarg. Za mną grób, pode mną grób... Tylko nade mną grobu brakowało. Ponura roiła mi się harmonia... Czułem więcej niżeli kiedy osierociałość moją; lubiłem poić się tym wielkim widokiem, aż dopóki ludzi i światła przybywać nie zaczęło. Tu, zasłoniwszy się kołnierzem od płaszcza, jak to nieraz, pamiętasz? przez Krakowskie Przedmieście, udałem się na muzykę do kaplicy Cesarskiej. Przez drogę już nie sam, ale z mnóstwem kompaniami idących wesołych ludzi przebiegłem piękniejsze ulice Wiednia aż do Zamku, gdzie posłuchawszy trzech numerów nienajtęższej, zaspano granej mszy wróciłem po 1-szej w nocy spać. Śniło mi się o Tobie, o was – o nich, o moich dzieciach kochanych. Nazajutrz obudzono mnie z inwitacją na obiad do pani Elkan, Polki, bankierki. Wstałem, zagrałem sobie smutno, przyszedł do mnie Nidecki, Leidenfrost, Steinkeller, pożegnaliśmy się i udałem się na obiad do Malfattego; Szaniasio, Polak dzisiaj zabity, zajadał zrazy i kapustę jak, zaręczam, żaden u Karmelitów. Nie ustępowałem mu; trzeba Ci wiedzieć, iż ten rzadki człowiek (w całym znaczeniu tego słowa człowiek ), dokt. Malfatti, tak o wszystkim pamiętny, że kiedyśmy u niego na obiedzie, wyszukuje nam polskie potrawy. Po obiedzie przyszedł Wild, sławny, nawet dziś najpierwszy niemiecki tenorzysta. Zaakompaniowałem mu na pamięć arią z Otella , którą po mistrzowsku odśpiewał. On i Heinefetter utrzymują całą operę tutejszą, reszta bowiem tak mizerna, że wcale na Wiedeń nie przystoi. Pannie Heinefetter zbywa nieledwie zupełnie na czuciu. Głos, jakiego mi się nie zdarzy tak prędko słyszeć – wszystko dobrze odśpiewane, każda nuta wytrzymana akuratnie, czystość, gibkość, portamenta – ale to tak zimne, żem sobie ledwo nosa nie odmroził, jakem w krzesłach w pierwszym rzędzie blisko sceny siedział. Ładna ze sceny, szczególniej po męsku. W Otellu lepsza niż w Cyruliku , gdzie zamiast niewinnej, żywej, zakochanej dziewczyny przedstawia na wszystkie strony wyćwiczoną kokietę; w Tytusie Mozarta jako Sextus ładna, w Krzyżaku toż samo. Wkrótce wystąpi w Sroce ; ciekawość mię bierze. Wołków Cyrulika lepiej rozumiała, tylko by trzeba gardła panny Heinefetter. Niezawodnie jest ona jedna z pierwszych śpiewaczek, ale nie pierwsza. – Miałem jechać Pastę słyszeć. Wszak wiesz, że mam listy od dworu saskiego do wicekrólowy Mediolanu. – Ale jakże jechać? Rodzice każą mi to robić, co ja chcę, a ja tego nie lubię. Do Paryża? tutejsi radzą mi jeszcze czekać. Wrócić? – Siedzieć tutaj? – Zabić się? – Nie pisać do Ciebie? Radź mi Ty, co mam robić. Spytaj się tych ludzi, co mną rządzą, i napisz mi zdanie, a tak będzie. Przyszły miesiąc jeszcze tu zostanę. Pisz więc, nim wyjdziesz ku wschodowi na północ (ale ja mam nadzieję, iż Ty nie będziesz miał potrzeby wychodzić). Pisz więc, nim wyjdziesz ( posterestante do Wiednia), nim wyjdziesz, bądź u Rodziców, u Cons... Zastąp im mnie, póki siedzisz. Bywaj często, niech siostry Cię widzą, niech myślą, iż ty do mnie przychodzisz, a ja w drugim pokoju; siądź obok, a niech myślą, że ja z tyłu siedzę. Idź na teatr, a ja tam przyjdę. Żurnale czytuję pilnie: dzienniki polskie mam obiecane. – O koncercie nie myślę. – Jest tu Alois Schmidt, fortepianista z Frankfurtu, znany z Etiudów bardzo dobrych, człowiek przeszło 40-letni, poznałem go, obiecał mię odwiedzić. Myśli grać koncert, trzeba pierwszeństwo dać; zdaje mi się, człowiek do rzeczy, i mam nadzieję, że się zrozumiemy muzycznie. Bo Thalberg tęgo gra, ale nie mój człowiek, młodszy ode mnie, damom się podoba, z Muety poppuri [!] robi, piano pedałem, nie ręką, oddaje, decymy bierze jak ja oktawy, ma brylantowe guziki od koszulek, Moschelesowi się nie dziwuje, a zatem nie dziw, że tylko tutti od Koncertu mojego mu się podobało. Pisze on także koncerta . List Twój kończę 3 dni później. Odczytałem banialuki, jakiem Ci pobzdurzył; daruj, Jasiu, jeżeli za nie zapłacić musisz. Dziś bowiem na obiedzie w traktierni włoskiej słyszałem: „ Der liebe Gott hat einen Fehler gemacht, dass er die Polen geschaffen hat ” [3] , nie dziw się więc, że dobrze pisać tego, co czuję, nie umiem. Nowin się też nie spodziewaj od Polaka, bo drugi na to się odezwał: „ In Polen ist nichts zu holen ” [4] – Psiajuchy! Tymczasem cieszą się istotnie, chociaż tego pokazać nie chcą. Przyjechał tu Francuz kiełbaśnik, pełno ludzi przed jego sklepem eleganckim się zbiera już od miesiąca, zawsze coś nowego upatrzą do tego Francuza; jedni myślą, że to są skutki rewolucji francuskiej, i miłosiernie patrzą się na kiszki wywieszone na obrusach; drudzy się gniewają, że Francuzowi rebellantowi wolno było założyć sklep z szynkami, kiedy oni sami dosyć świń w własnym kraju mają. Gdzie się ruszysz, o Francuzie mowa, i bać się, że jeżeliby coś być miało, żeby się od Francuza nie zaczęło... Kończę, Jasiu, bo kończyć muszę. Uściskaj ode mnie wszystkich drogich kolegów. Daj buzi, ja Ciebie chyba razem z życiem, z Rodzicami, chyba razem z nią kochać przestanę. Mój drogi, pisz do mnie. Nawet pokaż ten list, jeżeli Ci się zdaje, bo ja go już odczytać nie mam czasu. Dziś jeszcze na wieczór do Malfattego, a wprzód sam na pocztę. – Jak tylko moment znajdę, znów do Ciebie napiszę. Rodzice może wiedzą, że ja do Ciebie piszę; powiedz im, ale nie pokazuj listu. Jeszcze nie mogę się oderwać od lubego Jasia. Idź, Paskudniku, jeżeli Cię tak Watson jeszcze kocha jak ja, to się pewno z rewolucji cieszy. Czy jej matki nie powiesili? Ale Wąsala (już wiesz), wąsala, beksa, że ten przebrzydły papa muzyczny nie dzwoni, to szkoda. Jakby to pięknie było np. do finału w Sroce taki dzwon opiekuńczy... Konst... (nie mogę nawet nazwiska napisać, ręka moja niegodna). Ach! Włosy sobie wyrywam, kiedy sobie wspomnę, że mogą o mnie zapomnieć. Gressery! Bezobrazow! Pisarzewski. Tyle tego! Ze mnie dziś Otello. Chciałem ten list złożyć i bez koperty zapieczętować, a zapomniałem, że u Was po polsku czytać umieją. Tymczasem, kiedy mi papieru zostało, pozwól, niech Ci moje tutejsze życie opiszę. Stoję na 4-tym piętrze, wprawdzie na najpiękniejszej ulicy, ale dobrze musiałbym przez okno spojrzeć, gdybym chciał widzieć, co się na dole dzieje. Pokój mój (zobaczysz u mnie w nowym sztambuchu, jak wrócę na łono wasze), młody Hummel mi go rysuje, jest duży, zgrabny, o 3-ch oknach, łóżko stoi naprzeciw okien, (cudny) pantalion po prawej, a kanapa po lewej stronie. Między oknami zwierciadła, na środku piękny, duży, mahoniowy, okrągły stół; posadzka polerowana. Cicho. Po obiedzie Pan nie przyjmuje, a zatem mogę się zupełnie przenieść myślą do Was. Rano budzi mię nieznośnie głupi służący, wstaję, przynoszą mi kawę, gram i często zimne piję śniadanie. Potem koło 9-tej przychodzi metr niemieckiego języka; później najczęściej gram, po czym, jak dotąd, rysował mię Hummel, a Nidecki mojego Koncertu się uczył. To wszystko w szlafroku do 12-tej, tu dopiero przychodzi bardzo godny Niemczyk, Leidenfrost, Niemczyk pracujący w kryminale, i jeżeli czas piękny, idziemy na glacis wokoło miasta na spacer, po czym ja udaję się na obiad, jeżeli jestem gdzie proszony, a jeżeli nie, idziemy razem do miejsca, gdzie cała tutejsza młodzież akademicka jada, to jest „Zur Boemischen Köchin”. Po obiedzie pije się w najpiękniejszym Kaffenhauzie (taka tu moda, nawet Szaniasio bywa) czarną kawę; po czym ja na wizytę, a o szarej wracam do domu, fryzuję się, chossuję i na wieczór. Około 10-tej, 11-tej, czasami 12-tej (dłużej nigdy) wracam – gram, płaczę, czytam, patrzę, śmieję się, idę spać, gaszę świecę i śnicie mi się zawsze. List Twój w środę miał odejść, ale za późno było, więc w sobotę odchodzi. Elsnera ucałuj. Zacząłem czysto pisać, a skończyłem tak, że mię może nie przeczytasz. Magnusia, Alfonsa, Reinszmidka ucałuj. Jeżeli będzie można, każ się któremu do Twego listu przypisać. Mój portret, o którym Ty i ja tylko mamy wiedzieć, maluteńki; jeżelibyś myślał, że choć trochę przyjemności zrobi, przez Schucha Ci przyślę, który może z Freyerem koło 15 przysz[łego miesiąca], gdyby okolicz[ności] kazały, wyjedzie. Po Wiedniu dużo gadają o Klopiki, żałowali Potoki i jakieś Woliki z X-ciem gadały. Muszę się śmiać; co oni z naszych imion robią, to wszelkie wyobrażenie przechodzi. Nie oddawaj bileciku, jeżeli nie konieczna potrzeba. Nie wiem, com napisał. Możesz przeczytać 1-szy może i ostatni. Ch. [1] Chossować (z fr. chausser ) – obuwać się. [2] Et j’en conviendrai – i zgodzę się na to. [3] Der Iiebe Gott... hat (niem.) – Pan Bóg popełnił błąd stwarzając Polaków. [4] In Polen ist nichts zu holen (niem.) – w Polsce nie ma czego szukać. ",
689,['Fryderyk Chopin'],['Jan Matuszyński'],Wiedeń,Warszawa,1831-01-01,,"[Wiedeń, 1 stycznia 1831]",Do Jana Matuszyńskiego w Warszawie," Odebrałem Twój list z 22-go. Najlepszy Przyjacielu w świecie, masz, coś chciał . Nie wiem, co się ze mną dzieje. Kocham Was nad życie. Pisz do mnie. Tyś w wojsku! Ona, czy w Radomiu? Kopaliście wały? Biedni rodzice nasi. Moi przyjaciele co robią? U Was żyję. Umarłbym za Ciebie, za Was. Czemuż ja tak dzisiaj opuszczony? Czy to tylko wy macie być razem w tak okropnej chwili.  – Flet Twój będzie miał co jęczeć, ale niech się wprzódy pantalion wyjęczy . Piszesz, że wychodzicie. Jakże oddasz? Nie przesyłaj. Ostrożnie. Moi rodzice! Może by źle myślano. A dalibóg, to szczerość. Buzi mi daj. Do Paryża może za miesiąc wyjadę, jeżeli tam cicho będzie . Kochaj mnie zawsze tak jak dziś. Freyer Cię kocha; także ubolewa, że nie z Wami. Idę na obiad [do] Malfattiego. Jutro jestem u Steinkellera. Nie zbywa na rozrywce, ale chęci rozerwania się  –  jeszczem się w Wiedniu nie bawił . Dziś Nowy Rok, jakże go smutno zaczynam! Może go nie dokończę. Sciśnij mię. Ty idziesz na wojnę. Wróć pułkownikiem. Niech Wam się wiedzie. Czemuż nie mogę choć bębnić! Ch. ",
688,['Fryderyk Chopin'],['Jan Matuszyński'],Wiedeń,Warszawa,1831-01-01,1831-01-15,"[Wiedeń], w dzień Nowego Roku [1831]",Do Jana Matuszyńskiego w Warszawie," Wersja 1. Najdroższa istoto! Masz, coś chciał. Odebrałeś list? Oddałeś?... Żałuję dziś tego, com zrobił. Rzuciłem promyk nadziei tam, gdzie tylko same ciemności i rozpacz widzę. Może ona zadrwi, może zażartuje!... Może... Takie myśli przychodzą mi do głowy wtenczas, kiedy najweselej w moim pokoju rozprawiają twoi dawni koledzy: Rostkowski, Schuch, Freyer, Kijewski, Hubę itp. I ja się śmieję, śmieję się, a w duszy, właśnie kiedy to piszę, jakieś mię okropne dręczy przeczucie. Zdaje mi się, że to sen, że to odurzenie, że ja u was, a to mi się śni, co słyszę. Te głosy, do których dusza moja nie przyzwyczajona, żadnego innego wrażenia na mnie nie robią, tylko takie, jak owo turkotanie powozów na ulicy albo inny hałas obojętny. Twój głos albo Tytusa ocuciłby mię z tego martwego stanu odrętwiałości. Żyć, umrzeć  – dziś mi wszystko jedno się zdaje. Listu od Ciebie nie mam. Rodzicom powiedz, żem wesół, że mi niczego nie brak, że się bawię paradnie, że nigdy sam nie jestem. Jej to samo powiedz, jeżeli będzie drwiła. Jeżeli zaś nie, to jej powiedz, żeby była spokojną, że się wszędzie nudzę. Słaby jestem, nie piszę tego rodzicom. Każdy mię się pyta, co mi jest? Humoru nie mam; Hube mię pielęgnuje. Mam katar. Zresztą ty wiesz najlepiej, co mi jest! Biedni rodzice nasi! Moi przyjaciele co robią? Czemuż ja tak dzisiaj opuszczony, czy tylko wy macie być razem w tak okropnej chwili. Flet twój będzie miał co jęczeć, ale niech się wprzód fortepian wyjęczy. Do Paryża może za miesiąc wyjadę, jeżeli tam będzie cicho. Nie zbywa tu na rozrywkach, ale chęci rozerwania się jeszczem w Wiedniu nie doznał. Merk, pierwszy tutejszy wiolonczelista, obiecał mi swoją wiolonczelową wizytę.  – Dziś Nowy Rok; jakże go smutnie zaczynam. Uściskaj mię, kocham was nad życie  –  pisz jak najwięcej. Ona , czy w Radomiu? Kopaliście... Piszesz, że wychodzisz z pułkiem w pole, jakże więc oddasz bilecik? Nie przesyłaj  –  ostrożnie... może rodzice... może by źle sądzono! Jeszcze raz uściskaj mię... Ty idziesz na wojnę, wróć pułkownikiem. Niech wam... Czemuż nie mogę być z wami, czemuż nie mogę być doboszem!!! Przebacz za nieład w tym liście, ale piszę jak pijany. Twój Fryderyk. Wersja 2. Najdroższa Istoto! Masz, coś chciał. Odebrałeś list? Oddałeś? Żałuję dziś tego, com zrobił. Rzuciłem promyk nadziei tam, gdzie tylko same ciemności i rozpacz widzę. Może ona zadrwi, może zażartuje. Może!... Takie mi myśli przychodzą wtenczas, kiedy najweselej w moim pokoju rozprawiają twoi dawni koledzy: Rostkowski, Schuch, Freyer, Kiijewski, Hubę itd.  – ja się śmieję; śmieję się, a w duszy, właśnie kiedy to piszę, jakieś mię okropne dręczy przeczucie. Zdaje mi się, że to sen, że to odurzenie, że ja u Was, a to mi się śni, co słyszę, te głosy, do których dusza moja nieprzyzwyczajona, żadnego innego wrażenia na mnie nie robią, tylko takie jak owo turkotanie karet na ulicy albo inny hałas obojętny; Twój głos albo Tytusa ocuciłby mię z tego martwego stanu i obojętności. Żyć, umrzeć, dziś mi wszystko jedno się zdaje, listu od Ciebie nie mam! Rodzicom powiedz, żem wesół, że mi niczego nie brak, że się bawię paradnie, nigdy sam nie jestem. Jej to samo powiedz, jeżeli będzie drwiła.  –  Jeżeli zaś nie, to jej powiedz, żeby była spokojna, że się wszędzie nudzę. Słaby jestem, nie piszę tego rodzicom. Każdy mi się pyta, co mi jest. Humoru nie mam. Hube mię pielęgnuje. Mam katar. A ty wiesz zresztą, co mi jest. Wild śpiewak doskonały, nie Polkowski. Znam go blisko. Slavik paradny, grywamy często razem; jutro na obiedzie razem. Lewy, tutejszy pierwszy waltornista, także grywamy, bywa u mnie. Teraz Merk obiecał mi swoją wiolonczelową wizytę. Pieśni żadnej Tobie posłać nie mogę. Uściskaj kolegów. Magnusia ucałuj, Alfonsa (Brandta). Reinszmidka, Domusia, Wilusia. Do Marcelego piszę. Pisz do mnie, Jasiu! Kiedy my się nagadamy. Kocham Cię i Ty mnie kochaj. Tak piszę jak pijany. Adres: Jasiowi wierzę, nawet nie pieczętuję. Dzieci! Wszystkim znajomym, siostrze Twojej i ojcu. ",
690,['Fryderyk Chopin'],['Józef Elsner'],Wiedeń,Warszawa,1831-01-26,,"Wiedeń, 29 stycznia 1831 r.",Do Józefa Elsnera w Warszawie," Łaskawy Panie Elsner! Wstyd mię, że dobroć Pańska, której na odjezdnym tyle jeszcze odebrałem dowodów, i tym razem uprzedziła powinność moją: do mnie należało pisać do Pana zaraz po przybyciu moim do Wiednia. Alem się ociągał już to dlatego, żem był przekonany, iż rodzice nie omieszkają udzielać Panu nieciekawych wiadomości o mnie, już też, żem czekał, aby coś stanowczego względem siebie donieść. Od dnia jednak, w którym się dowiedziałem o wypadkach 29 listop., aż do tej chwili nie doczekałem się niczego, prócz niepokojącej obawy i tęsknoty; i Malfatti na próżno się stara mnie przekonać, że każdy artysta jest kosmopolitą. Choćby i tak było, to jako artysta jestem jeszcze w kolebce, a jako Polak trzeci krzyżyk zacząłem; mam więc nadzieję, że znając mnie, za złe mi Pan nie weźmiesz, iż dawniejsze uczucia biorą przewagę; żem dotychczas o układzie koncertu nie myślał. Ze wszech miar bowiem nierównie większe dzisiaj stoją mi na przeszkodzie trudności.  – Nie tylko że nieprzerwane pasmo niegodziwych fortepianowych koncertów, psując ten rodzaj muzyki, odstręcza tutejszą publiczność, ale nadto wszystko, co zaszło w Warszawie, zmieniło położenie moje może o tyle na niekorzystną stronę, o ile by w Paryżu mogło się do mojego dobra przyczynić. Mimo to jednak mam nadzieję, że wszystko zrobi się jakoś i jeszcze w karnawale dam słyszeć mój I-szy Koncert , faworyta Würfla. Poczciwy Würfel zawsze słaby, widuję go często; z przyjemnością zawsze o Panu wspomina.  –  Gdyby nie interesujące znajomości tutejszych pierwszych talentów, jako to Slavika, Merka, Bokleta itd., niewiele bym miał z czego korzystać. Opera wprawdzie dobra; Wild i Heinefetter zajmują publiczność tutejszą; szkoda tylko, że Duport mało nowych wystawia rzeczy i więcej na swoją kieszeń niż na operę uważa. Abbé Stadler ubolewa nad tym i powiada, że nie ten dziś Wiedeń, co za dawnych czasów. Drukuje on Psalmy swoje u Mechettego, dzieło, którem w manuskrypcie widział i admirował. Co się Pańskiego Kwartetu tycze, solennie obiecał mi Józef Czerny, iż na Ś-ty Józef będzie gotowy.  –  Mówił, iż nie mógł się nim dotychczas zatrudnić, bo wydawał dzieła Schuberta, których mnóstwo jeszcze czeka na prasę; to zapewne opóźni wyjście drugiego Pańskiego manuskryptu. Ile jednak dotychczas miarkować mogłem, Czerny nie jest jednym z bogatych tutejszych edytorów, a zatem nie może śmiało łożyć na takie dzieła, których u Sperla albo „Zum Römischen Kaiser"" grać nie można. Oni tu walce dziełami nazywają! a Straussa i Lannera, którzy do tańca im przygrywają, kapellmeistrami. Nie idzie jednakże za tym, żeby tu wszyscy tak sądzić mieli; i owszem, wszyscy się prawie z tego śmieją, ale mimo to walce tylko drukują. Mechetti, zdaje mi się, więcej entreprenant [1] , i z nim łatwo będzie o pańskich mszach traktować, bo zamyśla wydawać partytury znaczniejszych dzieł kościelnych. Jego buchalter grzeczny i światły Sas; wspomniałem mu o cudnych mszach pańskich i wcale nie był od tego, a on wszystkim w handlu rządzi. Dziś z Mechettim jestem na obiedzie, pomówię na serio i wkrótce Panu napiszę. Haslinger teraz ostatnią mszę Hummla wydaje. On tylko Hummlem żyje; ostatnie jednak rzeczy, za które drogo musiał mu zapłacić, niewiele mają pokupu. Dlatego opóźnia wszystkie manuskrypta i tylko Straussa drukuje. Tak jak dziś każda katarynka umie grać Straussa, może za parę miesięcy Nideckiego grać będzie; tylko w innym znaczeniu. Byłem z nim wczoraj u Steinkellera, który mu dał operę do napisania. Wiele na nią rachuje: w niej Schuster, ów sławny komik, wystąpi, a Nidecki może sobie imię zrobić. Mam nadzieję, że to Pana ucieszy. Odebrał on reskrypt od komisji, ale pieniędzy nie. Piszesz mi Pan o 2-gim moim Koncercie , którego Nidecki się uczył, było to z własnej jego woli. Wiedząc, iż przed odjazdem z Wiednia musiałby się dać poznać publicznie, miał dać koncert  –  a nie mając własnego, tylko ładne wariacje, prosił o mój manuskrypt. Ale się temu wszystkiemu już zapobiegło, już nie jako wirtuoz, ale jako kompozytor wystąpi. Zapewne sam Panu o tym doniesie. Postaram się, by jego uwerturę zagrano na moim koncercie. Będzie Pan miał z nas pociechę! (jeżeli nie wstyd, bo tu Aloys Schmidt, pianista z Frankfurtu, bardzo po nosie oberwał, chociaż ma 40 lat przeszło, a 80-letnią muzykę komponuje). Łączę winny szacunek dla całego domu, proszę przyjąć zapewnienie uwielbienia, z jakim na zawsze zostaję pańskim wdzięcznym i przywiązanym uczniem FF. Chopin. Znajomym i kolegom ukłony. [1] Entreprenant (fr.) – przedsiębiorczy. ",
687,['Fryderyk Chopin'],,Wiedeń,,1831-04-01,1831-04-30,Wiedeń 1830,Z Albumu-dziennika Fryderyka Chopina," Już dzienniki i afisze ogłosiły mój koncert za dwa dni dać się mający, a jak gdyby nigdy być nie miał, tak mnie to mało obchodzi. Nie słyszę [nad tym poprawka: ucham] komplimentów, które mi się coraz głupszemi [poprawka: y zam. e] wydają  – [kilka wyrazów skreślonych]  –  chce mi się śmierci  – i znów chciałbym rodziców widzieć. Jej obraz przed moimi oczyma [nad tym poprawka: ami]  – zdaje mi się, że jej nie kocham, a przecież z głowy nie wychodzi. Wszystko, com dotychczas widział za granicą, zdaje mi się stare, nieznośne i tylko mi wzdychać każe do domu, do tych błogich godzin, których cenić nie umiałem. To, co dawniej wielkim mi się zdawało, dzisiaj zwyczajnym, a to, co dawniej zwyczajnym, dzisiaj niepodobnym  – nadzwyczajnym  – za wielkim  – za wysokim.  – Tu ludzie nie moi, dobrzy, ale [przekreślone: niesamoistnie dobrzy] dobrzy ze zwyczaju, czynią wszystko zbyt porządnie  – [dwa wyrazy skreślone]  – płasko  – miernie [skreślone: A to to], co mię dobija.  –  Mierności czuć bym nawet nie chciał. n- [?] 
   ",
691,['Fryderyk Chopin'],,Wiedeń,,1831-05-01,,"1 maja 1831, Wiedeń",Z Albumu-dziennika Fryderyka Chopina," Dziwno mi, smutno mi  – rady sobie nie wiem  –  czemuż ja sam! Dziś było ślicznie na Praterze  – mnóstwo osób nie obchodzących mnie wcale, zieloność uwielbiałem, zapach wiosenny  – ta niewinność w naturze przypomniała mi dziecinne uczucia moje. Na burzę się zebrało, wróciłem, burzy nie było, tylko mnie smutek ogarnął  – dlaczego? Ani muzyka dzisiaj mnie nie cieszy  – już późno w noc, a spać mi się nie chce; nie wiem, czego mi brak  –  a już 3-ci krzyżyk zacząłem. 
   ",
692,['Fryderyk Chopin'],['Justyna Chopin'],Wiedeń,Warszawa,1831-05-14,,"Wiedeń, 14 maja 1831 r.",Do rodziny w Warszawie," Najukochańsi Rodzice i Siostry moje! Ten tydzień musiałem ścisłą dietę na listy zachować. Wytłomaczyłem sobie, że na przyszły dostanę, i czekam spokojnie, bo spodziewam się, żeście zdrowi, tak na wsi, jako i w mieście. Co do mnie, zdrów jestem i czuję, że w nieszczęściu wielką to jest osłodą.  – Żeby też nie moje nadspodziewanie dobre zdrowie, nie wiem, co bym tu robił. Może to malfattowskie zupki wlewały w moje żyły jakiś balsam niszczący wszelką do choroby ochotę? Jeżeli tak, to żałuję, że te nasze periodyczne uczty skończyły się zeszłej soboty: Malfatti bowiem wyjechał na wieś z dziećmi.  –  Nie uwierzycie, jak on ładne miejsce zamieszkuje; dziś tydzień byłem u niego z Hummlem. Oprowadzając nas po swojej siedzibie, piękności jej stopniowo pokazywał, a gdyśmy weszli na sam wierzchołek góry, ani się złazić nie chciało. Dwór zaszczyca go co rok wizytą, sąsiaduje zaś z księżną Anhalt, która zapewne zazdrości mu ogrodu. Z jednej strony widać Wiedeń pod nogami, tak że się zdaje, iż z Schönbrunnem złączony; z drugiej wysokie góry, a porozsiewane na nich wioski i klasztory każą zapomnieć o przepychu i zgiełku gwarliwego miasta. Byłem też wczoraj z Kandlerem w cesarskiej bibliotece. Trzeba wam wiedzieć, żem się od dawna zbierał zwiedzić najbogatszy może tutaj zbiór starych muzycznych rękopisów, ale do tego nigdy nie przyszło. Nie wiem, czy biblioteka bonońska w większym i systematyczniejszym porządku jest utrzymaną; lecz wystawcie sobie moje zdziwienie, gdy pomiędzy nowszymi rękopisami widzę książkę w futerale z napisem Chopin . Coś to dosyć grubego i w ładnej oprawie. Myślę sobie, nigdym jeszcze o innym Chopinie nie słyszał. Był jeden Champin  –  a więc myślałem, że to może jego nazwisko przekręcone lub coś podobnego. Wyjmuję, patrzę, moja ręka: a to Haslinger rękopism moich Wariacji oddał do Biblioteki. Myślę sobie: „D[urnie], macie co chować.” W przeszłą niedzielę miał być wielki fajerwerk, lecz się nie udał z powodu deszczu. Szczególna rzecz, iż zawsze prawie w dzień fajerwerkowy musi być niepogoda. Przytoczę Wam w tym względzie anegdotkę: Pewien jegomość miał śliczny frak brązowy, lecz wiele razy go wziął na siebie, tyle razy deszcz padał. Chociaż rzadko się w niego ubierał, prawie nigdy w suchym fraku nie wracał do domu. Idzie tedy do krawca, opowiada mu o tym i pyta, co by w tym była za przyczyna? Krawiec zdziwił się, począł trząść głową; ale prosi owego pana, żeby mu ten frak dla wypróbowania na parę dni zostawił, bo nie mógł ręczyć, czyli fatalizm ten do kapelusza, butów lub kamizelki nie jest czasem przywiązany. Ale gdzie tam; krawiec wziął frak na siebie, wyszedł na ulicę, a deszcz jak lunie  – musiał nieborak, chcąc wrócić do domu, nająć fiakra, gdyż zapomniał wziąć ze sobą parasola albo (podobniejsze do prawdy, jak wielu twierdzi) że krawcowa wyszła z parasolem na kawę do swojej kuzynki czy przyjaciółki. Jakimkolwiek bądź sposobem się to stało, krawiec zmókł i frak był wilgotny; trzeba było czekać, aż wyschnie, bo inaczej nie byłby suchym. Poczekawszy, przychodzi krawcowi rozum do głowy rozpruć frak i zobaczyć, czy tam czasem nie ma jakiego kaduka, co by chmury sprowadzał. Wielka myśl! Pruje rękawy  – nie ma nic. Pruje poły  – nie ma nic. Pruje piersi  –  i cóż? Oto między klejonką znajduje kawał fajerwerkowego afisza! Dorozumiał się wszystkiego; wyjął afisz i odtąd frak już więcej nie mókł! Darujcie mi, że nic pocieszającego o sobie donieść nie mogę; może też później pocieszę Was jeszcze; niczego więcej nie pragnę, jak waszym życzeniom odpowiedzieć; dotychczas nie mogłem. ",
693,['Fryderyk Chopin'],['Václav Hanka'],Wiedeń,Praga,1831-05-15,,"Wiedeń, dn. 15 maja 1831 r.",Do Wacława Hanki w Pradze," Wielmożny Mości Dobr[odzieju]! Pan profesor W. A. Maciejowski miły na mnie włożył obowiązek przypomnienia JWPanu Dobr. o owym pakieciku, który miał odebrać na ręce Pana Romualda Hube. Ponieważ Pan Romuald stanął już w domu, przeto upraszam łaski WPana Dobr., abyś raczył ów pakiecik albo wprost do Pana Maciejowskiego, albo też na moje ręce do Wiednia, Kohlmark[t] Nro 1151, 3 Stock, odesłać, nb. przed 1-szym miesiąca czerwca, jeżeli być może, bo to jest kres, do którego w Wiedniu bawić zamyślam. Skoro tylko odbiorę, nie omieszkam natychmiast przesłać profesorowi oczekującemu z upragnieniem materiałów do przedsięwziętej pracy. Daruj WPan Dobr., jeżeli go moim pismem utrudzam, ale z radością chwyciłem zarazem sposobność zapewnienia WPana Dobr. o wysokim szacunku, z jakim zostaję prawdziwym i uniżonym sługą FF. Chopin. ",
694,['Fryderyk Chopin'],['Justyna Chopin'],Wiedeń,Warszawa,1831-05-28,,"Wiedeń, 28 maja 1831",Do rodziny w Warszawie," Wracam z poczty, ale nic nie przyszło. We środę odebrałem list od pani Jarockiej z przypiskiem kochanego Papeczki, który atoli skąpo literek tak dla mnie drogich kreślił. Widzę jednakże z tego, że w domu zdrowo. Co się tyczę Marcelego i Jasia, zaklinam ich, ażeby do mnie napisali, kiedy tacy niegodziwcy, że się ich o parę liter doprosić nie mogę! Taki zły jestem, że listy ich, nie rozpieczętowawszy nawet, odesłałbym im na powrót. Będą mi się tłomaczyć brakiem czasu, a ja mam czas co tydzień takie do was listy duże pisać? Oj, ten czas, jak on leci!  – już koniec maja, a ja jeszcze w Wiedniu; zacznie się czerwiec, a ja jeszcze tutaj będę siedzieć, albowiem Kumelski recydywy dostał i znów biedak leży. Widzę, że na nudny list zakrawam, ale nie myślcie, ażeby to miało być skutkiem jakiegoś chorobliwego usposobienia, owszem, zdrów jestem i bawię się doskonale. Dzisiaj wstawszy rano grałem do godziny drugiej, po czym wyszedłem na obiad, gdzie zastałem poczciwego Kandlera, który mi, jak wiecie, przyrzekł listy do Cherubiniego i Paëra.  –  Po odwiedzeniu chorego mam zamiar udać się do teatru, albowiem będzie tam koncert i na nim dadzą się słyszeć: Herz, ów Żydek, skrzypek, co to na koncercie panny Sonntag o mały włos u nas w Warszawie nie był wyświstany, i Döhler, fortepianista grający kompozycje Czernego. Na końcu zaś koncertu ma grać Herz własne Wariacje na polskie motywa. Biedne polskie motywa! ani się spodziewacie, jakimi majufesami was naszpikują nazywając to dla przywabienia publiczności polską muzyką. Brońże tu potem tej polskiej muzyki, wydaj się ze zdaniem o niej, a wezmą cię za wariata, tym bardziej że Czerny, owa wiedeńska wyrocznia w fabrykowaniu wszelkich muzykalnych przysmaków, żadnego jeszcze polskiego tematu nie wariował. Wczoraj po obiedzie poszedłem razem z Thalbergiem do ewangelickiego kościoła, gdzie Hesse, młody organista z Wrocławia, popisywał się przed dobraną wiedeńską publicznością; byli tam same cymesy, zacząwszy od Stadlera, Kiesewettera, Mosela, Seyfrieda, Gyrowetza itp., a skończywszy na kościelnym portierze. Ma talent chłopisko, umie obchodzić się z organami. Zostawił mi Hesse kartkę do swego sztambuchu, ale nie wiem, co mu wpisać  – nie staje mi konceptu.  –  We środę u Bayerów bawiłem z Slavikiem do 2-giej po północy. Jest to jeden z tutejszych artystów, z którego mam pociechę i z którym mam zażyłość. Grał wtenczas jak drugi Paganini, ale Paganini odmłodzony, co przesadzi z czasem pierwszego. Nie uwierzyłbym, gdybym go często nie słuchał; tylko żałuję, ach żałuję, że go Tytus nie poznał. I on oniemi słuchającego, każe płakać ludziom; co więcej, każe płakać tygrysom! bo książę G. i Iskr. rozczuleni odjechali. Co się też z wami dzieje?!... Śnicie mi się a śnicie! Będzież koniec rozlewu krwi? Wiem, co mi chcecie powiedzieć: „Cierpliwości!” Tym się też pocieszam. We czwartek był wieczór u Fuchsa, gdzie Limmer, jeden z tutejszych lepszych artystów, popisywał się ze swoimi kompozycjami na 4 wiolonczele. Merk swoim zwyczajem wdzięczniejszymi je uczynił, aniżeli są w istocie. Siedziało się do 12-tej, albowiem przyszła ochota Merkowi grać ze mną swoje Wariacje . Merk mi mówi, że lubi ze mną grać, ja z nim także lubię, więc musimy się razem dobrze wydawać. Jest to pierwszy wiolonczelista, którego z bliska uwielbiam; nie wiem, jak mi się Norblin spodoba; tylko nie zapomnijcie o liście do niego. ",
695,['Fryderyk Chopin'],['Justyna Chopin'],Wiedeń,Warszawa,1831-06-25,,"Wiedeń, 25 czerwca 1831",Do rodziny w Warszawie," Zdrów jestem, i to jedno mię pociesza, bo mój wyjazd dziwnie się nie szykuje. Nic podobnego nie doświadczyłem jeszcze. Wiecie, jak niezdecydowany jestem, a tu przeszkody na każdym kroku. Paszport co dzień mi obiecują i co dzień od Annasza do Kaifasza drepczę dla odebrania tego, com w depozycie policji zostawił. Dziś jeszcze nowej dowiedziałem się rzeczy  – że mój paszport tak gdzieś zarzucono, że go nie tylko nie odszukają, ale potrzeba, ażebym podał prośbę o wydanie mi nowego. Dziwne nas wszystkich dzisiaj napotykają koleje; chociaż jestem gotów wyjechać, przecież nie mogę. Usłuchałem rady Bayera, każę sobie podpisać paszport do Anglii, lecz pojadę do Paryża. Malfatti daje mi list do swego dobrego przyjaciela, Paëra. Kandler pisał już o mnie do muzykalnej lipskiej gazety. Wczoraj wróciłem do domu o 12-tej, był to bowiem Św. Jan, a więc Malfattiego imieniny. Mechetti zrobił mu niespodziankę, a zatem Wild, Cicimara, panny: Emmering, Lutzer, i moja godność sprawiliśmy mu muzykę nie lada. Lepiej wykonanego kwartetu z Mojżesza nie słyszałem jeszcze; ale Oh quante lagrime panna Gładkowska nierównie lepiej na moim pożegnalnym koncercie w Warszawie śpiewała. Wild był przy głosie; ja to sprawiałem urząd niby kapellmeistra. [Dopisek] Cicimara mówił, że nie ma w Wiedniu nikogo, co by tak akompaniował, jak ja. Pomyślałem sobie: Wiem o tym doskonale. (Cicho!) Ogromna moc obcych słuchaczów przysłuchiwała się na tarasie temu koncertowi.  –  Księżyc świecił prześlicznie, fontanny biły, cudna woń z wystawionej oranżerii napełniała atmosferę, jednym słowem: noc najpyszniejsza, miejsce najrozkoszniejsze. Nie wystawicie sobie, jaka ładna budowa salonu, w którym śpiewano; ogromne okna, rozwarte od dołu do góry, wychodzą na taras, z którego cały Wiedeń widzieć można; zwierciadeł pełno, a światła mało. Przytykający na lewo gabinet podłużnego przysionka nadawał jakąś ogromną rozległość całemu apartamentowi. Szczerość i uprzejmość gospodarza, elegancja, dobry byt, wesołe towarzystwo, dowcip tamże panujący i wyborna kolacja zatrzymały nas bardzo długo, dopiero około północy wsiedliśmy do powozów i rozjechaliśmy się do domów. Z wydatkami trzymam się, jak mogę, każdy krajcar tak chowam jak ów pierścień w Warszawie. Możecie go sprzedać, jak będziecie chcieli; już i tak Was dosyć kosztuję, na moje nieszczęście. Onegdaj z Kumelskim i Czapkiem, który jest codziennym moim gościem i największe oznaki przyjaźni mi okazuje, do tego stopnia, że się ofiarował dać pieniędzy na drogę, gdybym potrzebował, byliśmy na Leopoldsbergu i na Kahlenbergu. Dzień był cudny. Piękniejszego spaceru nigdy jeszcze nie miałem. Z Leopoldsbergu widać cały Wiedeń, Wagram, Aspern, Presburg, klasztor Neuburg, zamek, gdzie Ryszard Lwie Serce siedział uwięziony  – i całą wyższą część Dunaju. Po śniadaniu udaliśmy się na Kahlenberg, gdzie król Sobieski miał obóz (z niego posyłam Izabeli listek).  –  Jest tam kościół, dawniej kamedułów, w którym syna swego Jakuba przed uderzeniem na Turków na rycerza pasował i sam do mszy św. służył. Stamtąd ku wieczorowi udaliśmy się do Krapfenwaldu, dolinki bardzo przyjemnej, gdzieśmy dziwny ulicznikowski obyczaj widzieli. Chłopaki stroją się w liście od stóp do głów i w takim kostiumie, niby chodzących i tańczących krzaków, łażą od jednego do drugiego gościa. Taki bęben, cały liściami zakryty, z gałęziami na głowie, nazywa się Pfingstkönig . Ma to być obchód Zielonych Świątek. Oryginalne głupstwo! Także przed paru dniami byłem u Fuchsa na wieczorze; pokazywał mi swój zbiór 400 autografów, pomiędzy którymi już moje Rondo na 2 fortepiany oprawne siedzi. Było tam kilka osób dla poznania mnie. Fuchs darował mi arkusz pisma Beethovena. Wasz list ostatni mocno mię ucieszył, bo to wszyscy najmilsi na jednym świstku. Więc całuję zań nóżki i rączki, jakich tu w całym Wiedniu nie ma. ",
696,['Mikołaj Chopin'],['Fryderyk Chopin'],Warszawa,Monachium,1831-06-29,,"Warszawa, 29 czerwca 1831",Mikołaj Chopin do Fr. Chopina w Monachium," Moje drogie dziecko. Otrzymałem przed chwilą list, który p. Scholtz był łaskaw osobiście mi doręczyć. Ucieszyłem się bardzo, że Twoje zdrowie nie będzie Ci przeszkodą w wyjeździe, i życzę z całego serca, by Ci je niebo nadal zachowało. Ponieważ z listów Twoich wnoszę, żeś już naruszył pieniądze przeznaczone na dalszą podróż, przesyłam Ci przy niniejszym mały zasiłek, raczej wedle naszych możliwości niż wedle naszych chęci. Wspominasz, że podjąłeś od p. Steina 450 zł reńskich, co wynosi 1800 zł polskich. Dodaję do tego 1200 zł, co razem wyniesie 3000 zł polskich. Otrzymasz więc w ten sposób trzysta złotych reńskich bez żadnych kosztów, wpłaciłem bowiem całą sumę w rublach srebrnych, a nawet 223 zł polskie na pokrycie kosztów bankowych, według obliczeń p. Scholtza, który mnie zapewnił, że trudno jest przesyłać pieniądze za granicę. Tak więc, moje drogie dziecko, ponieważ Twoje zasoby nie są wielkie, staraj się nie bawić długo w Monachium, aby tam nie wydać tej trochy, którą rozporządzasz. Liczę na Twoją przezorność. Donieś nam możliwie jak najprędzej, czy będziesz mógł odwiedzić Romana i czy masz znajomych tam, gdzie teraz przebywasz. Bardzo się cieszę, że p. Kumelski odbywa tę podróż razem z Tobą, przynajmniej nie jesteś tak samotny. Oszczędzaj jak tylko możesz, serce mi krwawi, że więcej dla Ciebie zrobić nie mogę. Ściskam Cię z całego serca. Ch. ",
697,['Stefan Witwicki'],['Fryderyk Chopin'],Warszawa,Wiedeń,1831-07-06,,"6 lipca 1831, Warszawa",Stefan Witwicki do Fr. Chopina w Wiedniu," Kochany Panie Fryderyku. Pozwól, że się przypomnę Twojej pamięci i podziękuję za śliczne piosnki. Nie tylko one mnie, lecz wszystkim, którzy je znają, niezmiernie się podobały; i sam przyznałbyś, że są bardzo piękne, gdybyś słyszał, jak je śpiewa Twoja siostra. Już to koniecznie musisz być twórcą polskiej opery; mam najgłębsze przekonanie, że zostać nim potrafisz i że jako polski narodowy kompozytor otworzysz dla swego talentu pole niezmiernie bogate, na którym zarobisz sobie na niepospolitą sławę. Obyś tylko ciągle miał na uwadze: narodowość, narodowość i jeszcze raz narodowość; jest to prawie czcze słowo dla pospolitych pisarzów, ale nie dla takiego jak Twój talentu. Jest ojczysta melodia jak klima ojczyste. Góry, lasy, wody i łąki mają swój głos rodzinny, wewnętrzny, choć go nie każda dusza pojmuje. Jestem przekonany, że opera słowiańska, wywołana do życia przez prawdziwy talent, przez kompozytora czującego i myślącego, zabłyśnie kiedyś na świecie muzykalnym jak słońce nowe, może się nawet wzniesie nad wszystkie inne, będzie mogła mieć tyle śpiewności co włoska, a więcej jeszcze tkliwości i nierównie więcej myśli. Ile razy o tym myślę, kochany panie Fryderyku, zawsze cieszę się słodką nadzieją, że Ty będziesz pierwszy, który z rozległych skarbów melodii słowiańskiej czerpać potrafisz; gdybyś nie poszedł tą drogą, sam byś dobrowolnie wyrzekał się najpiękniejszych wawrzynów. Imitacje zostaw innym, niech się mierność nad nimi zabawia. Ty bądź oryginalnym, ojczystym; może Cię z początku nie wszyscy pojmą, ale wytrwałość i ukształcenie się na raz obranym polu zapewni Ci imię u potomnych. Kto chce w jakiejkolwiek sztuce wywyższyć się, zostać prawdziwym kunsztmistrzem, powinien mieć przed sobą cele wielkie. Przepraszam, że Ci to piszę; wierz mi, że te rady i życzenia wypływają z szczerej przychylności i z szacunku, jaki mam dla Twego talentu. Jeśli będziesz jechał do Włoch, dobrze by było, abyś w Dalmacji i Ilirii czas jakiś zabawił dla poznania pieśni ludu nam bratniego, podobnież w Morawach i Czechach. Szukaj melodii krajowych słowiańskich, jak minerolog kamieni i kruszców po górach i polach. Może nawet uznasz stosownym notować niektóre śpiewy; byłby to dla Ciebie samego zbiór niezmiernie przydatny, na to czasu nie trzeba żałować. Przepraszam jeszcze raz za moje nieproszone bazgranie i już w tej materii przestaję. Rodzice Twoi i siostry są w najlepszym zdrowiu; mam przyjemność czasem ich widywać. My tu wszyscy żyjemy ciągle jak w gorączce. Ja z moim zdrowiem byłem tak nieszczęśliwy, iż dotąd nie mogłem pójść w pole. Kiedy inni kulami, ja bawiłem się pigułkami; jestem jednak w artylerii Gwardii Narod. Słyszałem, że się tam nudzisz i przykrzysz sobie. Wchodzę w Twe położenie: żaden teraz Polak spokojnym być nie może, kiedy idzie o śmierć lub życie jego ojczyzny. Życzyć jednak należy, abyś na przyszłość pamiętał, kochany przyjacielu, żeś wyjechał nie po to, aby tęsknić, lecz aby w swej sztuce ukształcić się i zostać pociechą i chwałą swojej rodziny i kraju. Tę radę śmiem Ci przesłać za pozwoleniem Twojej szanownej matki, W istocie, aby korzystnie pracować, trzeba mieć umysł wolny, nie tęskniący i nie troszczący się. Żegnam Cię, kochany panie Fryderyku, życząc z serca zdrowia i wszystkiego dobra. Twój przyjaciel Witwicki. Jeśli jeszcze do jakiej piosnki zechcesz zrobić muzykę biorąc po dwie strofy razem, jak w Pośle , to nie uważaj, że strofy są nieparzyste, bo ja mogę jedną dorobić. Adieu. ",
698,['Fryderyk Chopin'],['Justyna Chopin'],Wiedeń,Warszawa,1831-07-16,,"Wiedeń, 1831 r., [16] lipiec, sobota",Do rodziny w Warszawie," Z ostatniego listu widzę, iż otrzaskaliście się z nieszczęściem; wierzajcie, że i mnie lada co dotknąć już nie może. Nadzieja, droga nadzieja! Nareszcie mam już paszport. Z poniedziałkowej jazdy jednakże nic nie będzie, dopiero w środę puścimy się do Salzburga, a stamtąd do Monachium. Trzeba Wam wiedzieć, że kazałem wizować sobie paszport do Londynu. Policja zawizowała, ale w rosyjskiej ambasadzie trzymano dwa dni i oddano mi go z pozwoleniem wyjazdu nie do Londynu, lecz do Monachium. Mniejsza o to, pomyślałem, byleby tylko pan Maison, ambasador francuski, podpisał.  – Oprócz powyższych kłopotów, przybył nam jeszcze jeden: wyjeżdżając do Bawarii, potrzeba mieć Gesundheitspass [1] od cholery, inaczej nie puszczają w granice państwa bawarskiego. Jużeśmy pół dnia za tym z Kumelskim biegali; po obiedzie ma być koniec. Cieszy mię, żeśmy po tylu dykasteryjnych [2] schodach mieli przynajmniej dobrą kompanię, bo jeśli po minie polskiej, dobrej mowie i paszporcie sądzić, to właśnie Aleksander Fredro wraz z nami dla swoich służących za podobnym passem chodził. Cholery tu się strasznie boją, aż śmiech bierze. Drukowane modlitwy od cholery sprzedają, owoców nie jedzą, a najwięcej z miasta uciekają. Mechettiemu zostawię Poloneza na wiolonczelę. Pisze mi Ludwika, że pan Elsner kontent był z recenzji; nie wiem, co na drugą powie, bo on mię przecie kompozycji uczył. Nic mi nie brak, tylko życia, ducha więcej; zmęczony jestem, ale czasami taki wesół jak w domu. Gdy mam smutne chwile, udaję się do pani Szaszek; tam zastaję zwykle kilka poczciwych Polek, których szczere i najlepszą nadzieją tchnące wyrazy tak mię zawsze rozkokoszą, iż zaraz generałów tutejszych zaczynam udawać. Nowy to poliszynel, świeżo mojej roboty; jeszczeście tego nie widzieli, ale ci, co na to patrzą, pękają ze śmiechu. Są znów dnie, w których dwóch słów ze mnie nie wyciągniesz ani się dogadasz, i wtenczas jadę za 30 krajcarów do Hietzingu albo gdzie w okolice Wiednia, aby się rozerwać. Zacharkiewicz z Warszawy był u mnie; ona, jak mię u Szaszków obaczyła, nie mogła się wydziwić, że ze mnie zrobił się taki tęgi mężczyzna. Zapuściłem po prawej stronie faworyty i  –  bardzo dużo tego jest. Z lewej nie potrzeba, bo tylko prawą siada się do publiczności. Onegdaj był u mnie poczciwy Würflisko, nadszedł także Czapek, Kumelski, wielu innych i pojechaliśmy do St. Veit.  – Ładne to miejsce, ale nie powiem tego o tak zwanym tutaj Tivoli, gdzie jest rodzaj karuzelu, czyli ślizgawki na wozach, jak oni to zwą  –   Rutsch . Jest to ogromne głupstwo. Mnóstwo jednakże osób spuszcza się tymi wozami z góry na dół bez żadnego celu; anim chciał na to patrzeć. Dopiero później, ponieważ nas ośmiu było (i to samych dobrych przyjaciół), jakeśmy się razem zaczęli spuszczać na wyścigi, kto prędzej doleci, pomagając sobie nogami, nabrało to celu współubiegania się i z zapalczywego tej głupiej wiedeńskiej zabawy malkontenta gorliwym prozelitą zostałem, dopóki znów rozum nie przyszedł do głowy i myśl, że tym zabawiają zdrowe i mocne ciała, tym bałamucą zdatne umysły, i to wtenczas właśnie, kiedy takowych ludzkość cała wzywa na swoją obronę. Niech ich diabli porwą!... Dawano tu w teatrze Oblężenie Koryntu Rossiniego  –  bardzo dobrze. Cieszy mię, żem się tej opery doczekał. Wild, Heinefetter, Binder, Forti, jednym słowem, co tylko Wiedeń posiada dobrego, wystąpiło i bardzo ładnie. Z Czapkiem byłem raz na tej operze, po niej na kolacji, gdzie Beethoven zawsze pijał. Ale, żebym nie zapomniał: zapewne przyjdzie mi wziąć więcej nieco pieniędzy od bankiera Petera, jak mi Papa przeznaczył, rządzę się, jak mogę, ale dalibóg, nie mogę inaczej, bobym się o bardzo lekkim worku puścił w drogę. Później broń Boże choroby lub czego i Wy byście mi mogli wyrzucać, czemu się więcej nie wzięło. Darujcie, wszak ja tu już maj, czerwiec i lipiec żyję z tych pieniędzy i więcej obiadów płacę jak w zimie. Nie czynię tego z własnego tylko natchnienia, ale raczej z cudzych przestróg. Przykro mi, że muszę Was o to dzisiaj prosić. Papeczka już nie trzy grosze na mnie wydał; wiem, jak się to z groszem męczyć potrzeba, że dzisiaj nawet i męki nie pomogą, ale nadzieja! Przykrzej mi prosić jak Wam dać, lecz łatwiej mi wziąć jak Wam oddać. Bóg się przecież ulituje  – punctum! W październiku rok się skończy, jak mi paszport udzielono; zapewne trzeba go będzie przedłużyć; jak ja to mam zrobić? Piszcie, czy możecie  – i jaką drogą  –  przysłać mi nowy. Może nie można!... Często na ulicy biegam za jakim Jasiem lub Tytusem. Wczoraj byłbym przysiągł, że Tytus z tyłu, a to jakiś, psiakrew, Prusak. Wszystkie te epitety niech Wam nie dają złego wyobrażenia o mojej wiedeńskiej edukacji; wprawdzie tutaj nie mają ani tyle grzeczności, ani dobranych wyrazów w rozmowie, wyjąwszy Gehorsamer Diener [3] na końcu; ale ja się niczego tutaj nie uczę, co jest wiedeńskim z natury. Walca, na przykład, żadnego należycie tańczyć nie umiem, to już dosyć! Mój fortepian nie słyszał, tylko mazury... Boże, Wam daj zdrowie! Oby żaden ze znajomych nie zmarł. Gucia szkoda!... Wasze listy kłują i ogromną pieczęć zdrowia kładą, tak się boją: paniczny strach! Wasz najprzywiązańszy Fryderyk. [1] Gesundheitspass (niem.)  – świadectwo zdrowia. [2] Dykasteryjny  –  tu: urzędowy. [3] Gehorsamer Diener (niem.)  –  uniżony sługa. ",
699,['Fryderyk Chopin'],['Justyna Chopin'],Wiedeń,Warszawa,1831-07-20,,"[Wiedeń, 20 lipca 1831]",Do rodziny w Warszawie," [ Streszczenie ] 
 „Fryderyk donosi rodzicom, że jest na wsiadaniu, udając się wraz z Kumelskim przez Linz i Salzburg do Monachium. Pisze więc, że zdrowie mu służy i że Steinkeller zaopatrzył go w pieniądze; ale obawiając się, ażeby mu one nie wystarczyły, prosi o nowe do Monachium takowych nadesłanie.” 
   ",
700,['Fryderyk Chopin'],,Stuttgart,,1831-09-16,,"[Stuttgart, po 8 września 1831]",Z Albumu-dziennika Fryderyka Chopina," Stuttgard. Dziwna rzecz! To łóżko, do którego idę, może już niejednemu służyło umierającemu, a mnie to dziś nie robi wstrętu! Może niejeden trup leżał, i długo leżał na nim?  – A cóż trup gorszego ode mnie?  – Trup także nie wie nic o ojcu, o matce, o siostrach, o Tytusie!  – Trup także nie ma kochanki!  – Nie może się rozmawiać z otaczającymi go swoim językiem!  – Trup taki blady jak i ja. Trup taki zimny, jak ja teraz na wszystko zimnym się czuję.  – Trup już przestał żyć  – i ja już żyłem do sytu.  – Do sytu?  – A czy trup syty życia?  – Żeby był syty, dobrze by wyglądał, a on taki nędzny  – czyżby życie tak wiele miało wpływu na rysy, na wyraz twarzy, na zewnątrz człowieczą? Czemuż żyjemy takim nędznym życiem, które nas pożera i na to nam służy, aby trupów robiło!  – Zegary z wież studgardzkich nocną biją godzinę. Ach, ileż w tej chwili trupów się po świecie narobiło! Matki dzieciom, dzieci matkom poginęły  – ile planów zniweczonych, ile smutku z trupów w tym momencie i ile pociechy. Iluż opiekunów niepoczciwych, ileż uciśnionych istot trupami. Zły i dobry trup!  – Cnota i zbrodnia jedno!  – Siostrami [słowo skreślone] kiedy trupy. Widać więc, że śmierć najlepszy uczynek człowieka  – a cóż będzie najgorszym?  – Narodzenie! jako wbrew przeciwne najlepszemu uczynkowi. Mam więc racją gniewać się, żem wyszedł na świat!  – czemuż mnie nie pozwolono zostać się w świecie [słowo skreślone] nieczynnym?  – Wszakże i tak jestem nieczynnym!  – Cóż przyjdzie komu z mojego bytu!  – Nie zdam się do ludzi, bo nie mam łydek ani pysków!  –  A choćbym i to miał, to bym nic więcej nie miał!  – Cóż by było z łydkami  – kiedy bez łydek być nie może!  – A trup ma łydki?  – Trup także, tak jak ja, nie ma łydek; i tu jeszcze jedno podobieństwo więcej. Więc niewiele mi brak do matematycznie ścisłego pobratania się ze śmiercią. Dziś jej sobie nie życzę, chyba, że wam źle, dzieci. Że i wy nic sobie lepszego nad śmierć nie życzycie!  – Jeżeli nie, pragnę was jeszcze widzieć  – nie dla mojego bezpośredniego, ale dla [skreślone: swojego] pośredniego szczęścia, bo wiem, jak mnie kochacie. Ona tylko udawała. Albo udaje. Oj, to sęk do odgadnienia!  – Tak, nie tak, tak, nie tak, nie tak, tak, palec w palec... opsnęło się!... Kocha mnie? Kocha mnie pewno?  – Niech robi, co chce. Dziś wyższe uczucie, wyższe, daleko wyższe od... ciekawości mam w duszy. [Dwie linie skreślone.] Dobrej można być pamięci  – [Linia skreślona.] Ojcze, Matko, dzieci. Wszystko to, co mi najdroższe, gdzieście wy?  – Może trupy?  – Może Moskal zrobił mi figla!  – A, zaczekaj!  – Czekaj... Ależ łzy?  – Dawno już nie płynęły?  –  Skądże to? - Wszakże suchy smutek od dawna mnie ogarnął. Ach  – długo płakać nie mogłem. Jakże mi dobrze... tęskno! Tęskno i dobrze!  – Jakież to uczucie? Dobrze i tęskno, kiedy tęskno, to niedobrze, a jednak miło!  – Jest to stan dziwny. Ale i trup tak. Dobrze i niedobrze mu razem w jednej chwili. Przenosi się w szczęśliwsze życie i dobrze mu, żałuje przeszłego opuszczać i tęskno mu. To trupowi musi być tak, jak mnie było w chwili, gdym skończył płakać. Było to, widać, jakieś skonanie momentalne uczuć moich  – umarłem dla serca na moment! Albo raczej serce umarło dla mnie na moment.  – Czemuż nie na zawsze?  – Może by mi znośniej było.  – Sam, sam  – [Trzy linie skreślone.] Ach, nie da się moja biedota opisać. Ledwo ją czucie zniesie. Ledwo serce nie pęka z uciechy i z wielkich przyjemności, jakich się w ciągu tego roku doznało. Na przyszły miesiąc paszport mi się kończy  – nie mogę żyć za granicą, a przynajmniej urzędownie żyć nie mogę. Będę tym jeszcze podobniejszy do Trupa.  – * Studgard. Pisałem poprzednie karty nic nie wiedząc  – że wróg w domu  – [Jedna linia skreślona.] Przedmieścia zburzone  – spalone  – Jaś!  – Wiluś na wałach pewno zginął  – Marcela widzę w niewoli  – Sowiński, ten poczciwiec, w ręku tych szelmów!  – O Boże, jesteś ty!  – Jesteś i nie mścisz się!  – Czy jeszcze ci nie dość zbrodni moskiewskich  – albo  – alboś sam Moskal!  – Mój biedny Ojciec!  – Mój poczciwiec, może głodny, nie ma za co matce chleba kupić!  – Może siostry moje uległy wściekłości rozhukanego łajdactwa moskiewskiego! Paszkiewicz, jeden psiak z Mohilewa, dobywa siedziby pierwszych monarchów Europy?! Moskal panem świata? [Dwa słowa skreślone.]  – O Ojcze, takież to przyjemności na twoje stare lata!  – Matko, cierpiąca, tkliwa matko, przeżyłaś córkę, żeby się doczekać jak Moskal po jej kościach wpadnie gnębić [Ciebie  – skreślone.] was. Ach, Powązki! Grób jej szanowali? Zdeptany  – tysiąc innych trupów przywaliło mogiłę. Spalili miasto!!  – Ach, czemuż choć jednego Moskala zabić nie mogłem! O Tytusie  –  Tytusie! * Studgard. Co się z nią dzieje? Gdzie jest?  – Biedna!  – Może w ręku moskiewskim!  –  Moskal ją prze – dusi  – morduje, zabija!  – Ach, Życie moje, ja tu sam  –  chodź do mnie  – otrę łzy twoje, zagoję rany teraźniejszości przypominając ci przeszłość. Wtenczas, kiedy jeszcze Moskali nie było.  – Wtenczas, kiedy tylko kilku Moskali tobie najgoręcej podobać się chciało, a tyś z nich kpiła, bom ja tam był  – [słowo skreślone] ja, nie Grab...!  – Masz Matkę?  – I taką złą!  – Ja mam taką dobrą!  – A może wcale matki już nie mam. Może ją Moskal zabił... zamordował  – siostry bez zmysłów, nie dają się  – nie  – Ojciec w rozpaczy, nie wie sobie rady, nie ma komu podnieść Matki.  – A ja tu bezczynny, a ja tu z gołymi rękami, czasem tylko stękam, boleję na fortepianie, rozpaczam  – i cóż nada[l]?  –  Boże, Boże. Wzrusz ziemię, niech pochłonienie [!] ludzi tego wieku. Niech najsroższe męczarnie dręczą Francuzów, co nam na pomoc nie przyszli. ",
701,['Fryderyk Chopin'],['Norbert Alfons Kumelski'],Paryż,Berlin,1831-11-18,,"[Paryż, 18 listopada 1831]",Do Norberta Alfonsa Kumelskiego w Berlinie," Kochane życie moje! Donosisz mi, żeś chorował  – czemuż mnie tam nie było! nie byłbym tego dopuścił, i dziwi mnie, że cię skośnego taniec od tego nie wstrzymał.  – Bo też nic nie warto myśleć na tym świecie; żebyś tu był, przejąłbyś się tą maksymą  – każdy Francuz skacze, wrzeszczy, nawet choć goły.  – Dosyć szczęśliwie (ale drogo) dostałem się tutaj  – kontent jestem z tego, com tu zastał;  – mam pierwszych w świecie muzyków i pierwszą w świecie operę.  – Znam Rossiniego  – Cherubiniego, Paëra itd., itd., i może dłużej tu zabawię, jak myślałem.  – Nie dlatego, żeby mi tu tak zbyt dobrze było, ale dlatego, że powoli może mi być dobrze.  – Tyś jednak szczęśliwszy  – zbliżasz się ku swoim; moi  – może ich nigdy nie zobaczę.  –  Nie uwierzysz, jak wiele tutaj jest Polaków. Z tych [dwa słowa nieczytelne] ze sobą nie żyją i siebie nie szukają, ale Ty i w Berlinie zastaniesz ich dużo. Freymanek , z którym się cudem jakimsiś na operze włoskiej zszedłem, bawi tu wróciwszy z Anglii, której się odchwalić nie może.  – Jego ojciec zaś z familią jest w Berlinie, kazał mi o tym ci donieść, zapewne przyjemnie będzie ci go widzieć, jeżeli cierpisz na te, tak powszechnie u nas panujące, suchoty woreczkowe.  – Prócz tego ma tam być i Romuald, o czym możesz się dowiedzieć od Alfonsa Brandta, syna owego doktora z mojego rodzinnego miasta.  – Alfons uczy się medycyny  – łatwo o niego się dopytać.  – Jak znajdziesz, ucałuj, bo to jeden z moich najbliższych przyjaciół  – Romuald całe życie w ich domu przesiedział.  – On ci może powiedzieć o wielu innych znajomych, którzy tam bawią.  – Ile tu Benedykt mnie zapewniał, wie z pewnością, że Karol (konował) w domu, co cię zapewne o Twoją rodzinę uspokoi. Co Seweryn robi, tyle wiem, ile o Antonim i Włodziu.  – O Bayerach jednakże myślę się coś dowiedzieć, bo dziś jestem na obiedzie z Radziwiłłem (którego tu zastałem), z Walentym, starszym bratem tego, co ma Stecką  –  u Komarów , z którymi wiem, że Bayer był w korespondencji. Wczoraj byłem na obiedzie u Pani Potockiej, owej ładnej żony Mieczysława. Powoli lansuję się w świat, ale tylko dukata mam w kieszeni!  – Wszak jeszcze lepiej jak ty! Ależ, nic ci nie piszę o wrażeniu, jakie na mnie to duże miasto zrobiło po Studgardzie i Strasburgu.  – Jest tu największy przepych, największe świństwo, największa cnota, największy występek, co krok to afisze na wen. horoby[!]  – krzyku, wrzasku, turkotu i błota więcej, niźli sobie wystawić można  – ginie się w tym roju i wygodnie z tego względu, że nikt się nie pyta, jak kto żyje. Możesz chodzić zimą po ulicy jak obszarpaniec, a bywać w najpierwszych kompaniach  –  jednego dnia zjesz obiad najsutszy za 32 sous w Restauracji zwierciadlanej , złotem i gazami oświeconej  – nazajutrz możesz pójść na śniadanie, gdzie ci jak dla ptaszka dadzą i zapłacisz 3 razy tyle; tak mi się tu z początku zdarzało, aż dopóki nie zapłaciłem należytej frycówki.  – Co panien miłosiernych!  – gonią za ludźmi, mimo to jednak wcale nie brak tęgich Azdrubalów; żałuję, że pamiątka Teresy, mimo Benedykta starań, który jednak [słowo skreślone] za bardzo coś małego moją biedę uważa, nie dozwala mi kosztować owocu zakazanego. A znam już kilka śpiewaczek  – a śpiewaczki tutaj, jeszcze bardziej jak owe tyrolskie, chciałyby duetów. — Nieraz na moim 5-tym piętrze (stoję na Boulevard Poissonière nro 27, nie uwierzysz, jak ładnie mieszkam, mam pokoik ślicznie mahoniowo meblowany, z gankiem na bulwary, z którego widzę od Montmartre do Panteonu i wzdłuż cały piękny świat; zazdrości mi wielu mojego widoku, ale nikt schodów). Otóż nieraz, jak wieczorem przeglądam listy albo wpisuję co w ów sztambuch i zajrzę do litanii, zdaje mi się, że te wszystkie przypomnienia snem, nie daję wiary temu, co istotnie się działo  – a szczególniej niepodobnym mi się zdaje wyprawa na Schwarzbach  – owi Amerykanie!  – Ach! nic równego.  – Kiedyż my to sobie oko w oko przypomnimy!  – Ja tu 3 lata siedzieć myślę  –  Bardzo ściśle żyję z Kalkbrennerem , I-szym pianistą w Europie, którego byś pewno polubił. (On jeden, któremu ja rzemyczka u trzewiczka rozwiązać nie godzien. Takie Herze itd.  – to ci powiadam, że tylko fanfarony, a lepiej nigdy grać nie będą.) Otóż 3 lata tutaj siedząc, może się Bezendzia doczekani  –  może znów ucałuję i zagram Stummę . Bądź dobrej myśli  – niech Ci się wszystko podług woli dzieje.  –  Mam nadzieję, że tak się stanie; bierz przykład z Newazendzia, co wielu przyjaciół utracił w polu, co ma starych rodziców i zamiast im pomóc, jeszcze na karku im siedzi, co się kocha jak groch o ścianę, co dziś osierocony z przyjaciół i musi gdzieś tam po Berlinach wzdychać! Twój na zawsze Fryc. Filing z Karwowskim , byłym prosektorem przy naszym Uniwersytecie, na miesiąc do Londynu się puścili. Stańsio pożyczał ode mnie, póki miałem; łazi do Palais Royal  – oto cały jego interes przybycia tutaj. Spodziewa się pensji od rządu  – jako zasłużony wojażujący Austriak  – takich tu huk! [skreślenia] Daruj pośpiechowi mojemu, jeżeli ten świstek zbyt głupio pisany. Ale wiesz, że wolę grać, jak pisać.  – Pos.... chory  –  otóż i twoje „Krzyżu święty nade wszystko"" [skreślenia]. Powiedz Alfonsowi, że był u mnie wczoraj Kondratowicz, porucznik, mów mu, niech do mnie także pisze. O śmierci Debolego bardzoś mi à propos doniósł, albowiem kilku jego przyjaciół tutaj bawiących  – a dziwiących się, czemu od niego wiadomości nie mają, zupełnie a zupełnie uspokoiłem.  – Pisz też do mnie, nie leń się!  –  [ostatnia linia odcięta]. ",
705,['Józef Elsner'],['Fryderyk Chopin'],Warszawa,Paryż,1831-11-27,,"Warszawa, 27 listopada 1831",Józef Elsner do Fr. Chopina w Paryżu," Kochany przyjacielu! Dowiaduję się z wielką przyjemnością, że pierwszy fortepianista (jak pisałeś) Kalkbrenner przyjął cię tak dobrze; (znałem dobrze jego ojca w Paryżu r. 1805, a wtenczas już młody jego syn słynął między pierwszymi fortepianistami). Tym więcej mnie to cieszy, że ci przyrzekł odkryć tajemnice swej sztuki. To mnie jednak zadziwia, że do tego oznacza czas trzyletni! Miałżeby od pierwszego zaraz widzenia cię i posłyszenia poznać, iż tyle czasu potrzebować będziesz do pojęcia jego metody?! żeś geniusz twój muzyczny tylko dla klawikordu i twoje usposobienie kunsztowe tylko dla tego rodzaju kompozycji poświęcić powinien? Spodziewam się, że po dalszym i bliższym poznaniu się z tobą, odmieni swój wyrok. Jeśli swymi wiadomościami artystycznymi sztuce naszej w ogólności w osobie twojej zechce się przysłużyć, jeśli będzie twym przyjacielem , wywdzięczaj mu się jako uczeń. Co do mnie wyznaję, że chętnie chciałbym mieć za ucznia twego przyjaciela Linowskiego. Wiele w nim zapału do muzyki i dosyć talentu do kompozycji. Ale on musi pracować po całych dniach prawie, by zarobić na życie i oszczędzić parę złotych na przyszłość. Ale co do ciebie, a nawet i co do Nideckiego, nigdym o tym nie myślał, by z was zrobić moich uczniów; mówię to z pychą, jakkolwiek sobie winszuję, żem wam dawał lekcje harmonii i kompozycji. W nauce kompozycji nie należy podawać przepisów, szczególniej uczniom, których zdolności są widoczne; niech sami je wynajdą, by mogli niekiedy sami siebie przewyższyć, niech mają środki znalezienia tego, czego jeszcze nie znaleziono. W mechanizmie sztuki, w posunięciu się nawet w części jej wykonawczej nie tylko trzeba, żeby uczeń zrównał się z mistrzem swoim i przeszedł go, ale żeby jeszcze miał i coś własnego, czym by także mógł świetnieć. Granie na instrumencie nawet najdoskonalsze, np. Paganiniego na skrzypcach, Kalkbrennera na fortepianie, ze wszystkim, czym ono czaruje, czy to przez charakter właściwy instrumentu, czy to przez oryginalność kompozycji zastosowanej do uwydatnienia i podniesienia jego przymiotów  – granie to, samo w sobie uważane, jest tylko środek na polu muzyki jako mowy uczuć . Rozgłos, jakiego używali niegdyś Mozart, a potem Beethoven jako fortepianiści, dawno już przebrzmiał i ich kompozycje fortepianowe, mimo oporu zawartej w nich cechy zacności klasycznej, musiały ustąpić smakowi nowszej mody. Za to inne ich utwory, nie przywiązujące się do jednego wyłącznie instrumentu, ich opery, śpiewy, symfonie, żyją jeszcze między nami i istnieją obok dzisiejszych dzieł sztuki. Sapienti pauca [1] . Nie można doradzać uczniowi zbyt długiego zajmowania się jedną metodą, manierą, jednego narodu smakiem itd. To, co jest prawdziwym i pięknym, nie powinno być naśladowanym, lecz doświadczonym według swoich praw własnych i wyższych. Za wzór (jako non plus ultra ) ani człowiek, ani naród służyć nie powinien; tylko wieczna i niewidzialna natura jest nim w sobie i zawiera go. Ludzie i narody dostarczają tylko przykładów, które mniej więcej szczęśliwie się udały. Na koniec, jednym słowem: to, w czym artysta (zawsze korzystający ze wszystkiego, co go otacza i uczy) zadziwia współczesnych, tylko mieć może z siebie i przez doskonalenie samego siebie. Bo przyczyna tego i jego prawdziwie zasłużonej chwały tak w teraźniejszości, jak i w potomności nie jest inna, jak jego genialna indywidualność żyjąca w jego dziełach kunsztu. Zabawiło mnie oddanie ołówka czerwonego, bo przypomniałem sobie, że JPani Szymanowską, powróciwszy z Anglii (gdzie się poznała z Kalkbrennerem) i dając koncert u nas, na próbie u siebie porozdawała czerwone ołówki dla przekreślenia tu i ówdzie niektórych taktów w Koncercie Hummla, h-minor , choć już wprzód skróciła go sobie była. Co większa, w wariacje, których autora nie przypominam sobie, a które temu samemu uległy losowi, co i biedny Hummel, umieściła jakieś andante Fielda. To nadużycie! Musieliśmy słuchać tylko panią Szymanowską i jej tylko palce podziwiać. Pojęcie całości w dziele znamieniem jest prawdziwego artysty; rzemieślnik stawia kamień na kamień, belkę na belkę kładzie. Właśnie owa zdolność pojmowania, poparta wiarą w ciągły postęp sztuki i prawdziwą dla jej prac miłością, wiedzie do wzajemnej i przyjacielskiej zachęty, przypomina dążność do pięknego celu. Ona nie dopuści, by z dzieł dawniejszych mistrzów coś bez dojrzałego rozmysłu wykreślać lub na wykreślenie pozwalać. Dlatego cieszę się, że ci samemu zostawił swobodę urządzenia się w tym względzie, do wykreślenia tego, co może jemu i jego słuchaczom zbyt długim zdawać się mogło. Resztę później. Racz oświadczyć hr. Platerowi, Woj. Grzymale, Hofmannowi itd. moje uszanowanie. Dla Lesueura, Paera, Kalkbrennera, Nadermana, Norblina najniższe ukłony. Orłowskiego proszę uściskać. Bądź zdrów i szczęśliwy tak, jak tego ci życzy twój prawdziwy przyjaciel Józef Elsner. [1] Sapienti pauca (łac.)  – mądremu niewiele potrzeba słów. ",
703,['Izabela Chopin'],['Fryderyk Chopin'],Warszawa,Paryż,1831-11-27,1831-11-30,"[Warszawa, 27 listopada 1831]",Izabela Chopin do Fr. Chopina w Paryżu," Mój drogi Fryciu. Nie uwierzysz, jak mocne wrażenie na nas list Twój uczynił. Obiedwie z Ludwiką spać nie mogłyśmy z radości. Ale to nasze wyobrażenie silne tego nas nabawiło. Każdy wyraz odczytując kilkakrotnie, zdawałyśmy się widzieć w Twoim Opiekunie, który Ci opiekę ofiarował, człowieka niepospolitego; cieszyłyśmy się, że w jego dostaniesz się ręce; ale każda pozorna radość nie ugruntowana na fundamentach, których nic wzruszyć nie zdoła, musi się zwalić, i tak nasza minęła. Te wyrazy: Bratem i Ojcem, wyższość moralna, tak mię zajęły, że wyobrazić sobie nie zdołasz. Wystawiłam sobie tego człowieka Ojcem Twoim, nie takim, jak Papa, ale takim, który dając Ci rady kierowałby przyszłym losem Twoim; widziałam, ale raczej rozumiałam, że będzie Bratem, będąc na jednym stopniu wykształcenia. Lecz te złudzenia, jakkolwiek mię cieszyły, pozostawiały zawsze wątpliwość, jaką te nieszczęsne trzy lata nasuwały. Taki talent jak Twój aby poznać i ocenić, trzeba być wiele wyższym; o różnicy piszesz i ja jej wierzę, ale nie wątpię, że bez trzech lat ją zmazać byś potrafił.  – Lecz, co piszę, to nie są żadne przestrogi; bo ja ich nigdy Tobie dawać nie chcę, ale chciałam Ci donieść, jaki wpływ Twój list miał na umysłach naszych. Mój drogi, my zdrowi i nie więcej cieszymy się, żeś zdrów, żeś pisał, bo teraz to częściej jak dawniej do Twych listów wzdychamy. Ludwika, nie wiem, czy Ci pisała, że Mama Cię prosi, abyś wyznaczył czas, co ile do nas pisywać będziesz, żeby się tak nie łudzić, a raczej zwodzić. Chociaż ja wątpię, żeby to co pomogło, bo jeżeli co dwa tygodnie pisywać będziesz, to Mama tydzień wprzód będzie listu oczekiwać. Moja muzyka teraz już ustała; tak mi ręce popuchły z odziębienia, że grać nie mogę. Zastępuje mnie młody Lasocki, bo chociaż ma swój pantalion, dlatego że jeszcze nie nastrojony, na Twoim grywa, a raczej przy Twoim czyta szkołę Kurpińskiego, którą pan Żywny z uwagą rozważać nakazuje. Był tu wczoraj p. Fronckiewicz, z interesem jako do Bib[liotekarza] do Papy. Skończyłam już dla Papy robotę. Spodziewamy się na imieniny Jego listu od Ciebie i zawczasu się cieszymy. Kochaj mię Iza. Jędrze[jewicz] i Bar[ciński] przyjechali, spotkali się u nas; pierwszy z ukosa, jakby drugiego nie znał. Od tego czasu młody nie był, a to było w sobotę. ",
704,['Ludwika Chopin'],['Fryderyk Chopin'],,Paryż,1831-11-27,,d. 27 listopada 1831,Ludwika Chopin do Fr. Chopina w Paryżu," Najdroższy Fryciu. Pojmuję bardzo, że dzisiejszy list zrobi Ci niejaką przykrość z powodu odmiennego po części zdania od Twojego, i żal mi Ciebie, że będziesz miał może cokolwiek ambarasu z tego powodu. – W chwili jakeśmy Twój list odebrali, tak nas ucieszył Kalkbrenner, tak byliśmy zadowoleni, że chociaż już było po godzinie dziewiątej, jak się skończyła lektura, co prędzej zabrałam się do pisania i z uniesieniem donosiłam Ci, że nikt z nas nie jest temu przeciwny, że jednozgodnie posyłamy Ci to upragnione tak , i dziwiłam się nawet, że możesz myśleć, iż Ci się przeciwnie odpisze. Kalkbrenner mnie zachwycił: widziałam w nim już przez imaginację człowieka takiego, jakimi daj Boże, żeby wszyscy byli; widziałam szlachetność, wyższość moralną, słowem, byłabym mu (gdyby o mnie szło) cerograf na siebie napisała, a nawet na Ciebie; Ciebie, mój drogi, nie wahałam się nawet, żeby oddać w ręce. Lecz nazajutrz poszliśmy do poczciwego Elsnera, który nie tylko że Cię kocha, ale może więcej jak ktokolwiek sławy Twojej pragnie i gruntownej wiadomości etc. (może się niedorzecznie wysłowiłam, ale mi to daruj, mój drogi). On tedy po wysłuchaniu listu nie był kontent, tak jak my, z propozycji, krzyknął „już zazdrość, trzy lata”, kiwał głową, chociaż ja mu gadałam, zdziwiona, że tak zrazu przeciwnego prawie był zdania, i wystawiałam zalety Kalkbr. i zamiłowanie jego do sztuki, i kilkakrotnie odczytywałam te wyrazy, że jego żaden interes do tego nie powoduje etc. Nic to wszystko nie pomogło. Krzywił się Elsner i powiedział, że sam do Ciebie napisze z dodatkiem: Fryderyka znam, on dobry, nie ma miłości własnej, małą chęć postępu; łatwo go opanują. Ja napiszę mu, jak ja to rozumiem. Istotnie, dziś rano przyniósł list, który Ci posyłam, i jeszcze więcej o tym z nami gadał. My, sądząc w prostocie serca o ludziach, nie myślałyśmy, żeby Kalkb. był czym innym, jak najgodniejszym człowiekiem. Els. zaś niezupełnie tak utrzymuje. I tak dziś gadał: poznali w Fry[deryku] geniusz i już ich korci, żeby wyższym nad nich nie był, więc trzy lata czasu chcą go w swoim trzymać ręku, aby cokolwiek wstrzymać to, co by sama natura popchnęła. Kalbr. z [dwa słowa nieczytelne] nienajpełniejszy zalet Włoch; pani Szyma[nowska] o Kalkbrennerze miała powiedzieć, que c’est un filout [1] , więc to jest jakaś spekulacja na Fryderyka – mniejsza, żeby ta tylko, żeby go nazwał elewem swoim – ale tam jest taka, która pomimo zamiłowania sztuki krępowanie Twojej genialności ma na celu. Elsner powiada, że on nie rozumie, co to za szkoły on wymaga, a potem dodaje: jeżeli on ma tę szkołę sam, więc bez zapisywania się na trzy lata, jeżeli to się egzekucji tycze, Ty to sam pojąć potrafisz i przejąć, jeżeli Ci się podoba. Bo Elsner nie chce, żebyś Ty naśladował, i dobrze się wyrażał: wszelkie naśladowanie nie jest to, co oryginalność; skoro będziesz naśladował, nie będziesz oryginalnym, a chociaż młodszy jesteś, Twoje pomysły mogą być lepsze jak już doświadczonych; masz geniusz wrodzony i Twoje utwory świeższe i lepsze; masz grę Fielda, chociażeś słyszał Żyw[nego] – cóż to dowodzi? A potem p. Elsner nie chce Cię widzieć tylko koncercistą i kompozytorem fortepianowym i egzekutorem sławnym, bo to łatwiejsze i mniej znaczy jak opery pisać, ale chce Cię widzieć tym, do czego Cię pcha natura i do czego Cię usposobiła. Ty masz [wyraz nieczytelny] miejsce między Rossinim, Mozartem itd. Twój geniusz nie ma osiąść na fortepianie i koncertach, Ty z oper masz się unieśmiertelnić. Powiada, że tak ukształcony, jak jesteś, w czym wyżej od wszystkich może w Twoim wieku kiedyś będących, a dziś sławnych autorów, z takim geniuszem powinieneś dążyć tam, gdzie Cię geniusz popędzi, a nie za nikim postępować. Z początku (podobno, jak mówił) śmiano się z Mozarta, nie chciano grać jego kompozycji, tylko poprzedników, a później dopiero ocenili. Wszystko postępuje, nowy geniusz nie może być tym, co stary. Uważaj dobrze, co Ci Elsner pisze, czytaj z uwagą; zdaje się, że ma rację. On utrzymuje, że to są wszystko frazy, które eblouisują [2] i pomimo szczerości są nieszczere (Boże, czemuż tacy ludzie się znajdują!). Ty czujesz sam, co dobre, bo słysząc tyle osób grających umiałeś jednak ocenić wartość każdego; to samo, żeś ocenić umiał, dowodzi wyższość Twoją. Elsner utrzymuje, że tam wielkiej miłości nie ma do sztuki, tylko do siebie i kieszeni; bardzo się to zdaje daleka kalkulacja, ale tak się tłumaczy: czemuż nie chciał Liszt przyjąć propozycji, kiedy taka dobra, Liszt tak od Ciebie daleki? Czemu sobie innego jakiego nie wynalazł z talentem, którego miałby ambicję postawić na tym stopniu, kiedy się to li egzekucji tycze. Ofiaruje Ci salę koncertową swoją, a przez cztery miesiące możesz wojażować, bo wtenczas on koncertów dawać nie będzie, bo to nie pora. Ty niby do tego nie należałbyś, ale sama complaisance [3] kazałaby Ci wywiązać się grzecznością; byłbyś zawsze podrzędnym wtedy, kiedy byś mógł być wyżej od niego i wielu. Powiada także: a gdyby Reicha (z którym dziwi się, żeś się jeszcze nie poznał), także przejęty Twoim dobrem, co się tycze kompozycji, równie ambicjonował i znów Cię chciał na trzy lata zapisać? Rozgniewała go okropnie ta, jak nazwał, śmiałość i arogancja; podanie ołówka do wykreślenia pasażu przejrzawszy tylko partycję, nie słysząc nigdy koncertu w całym efekcie z orkiestrą. Powiada, że gdyby Ci był podał radę, abyś drugi pisząc starał się zrobić krótsze allegro , to co innego; ale już z napisanego kazać wykreślać, tego darować nie może. Porównał to do już wybudowanego domu i kiedy cały skończony stoi, komuś się zdaje, że filar jeden za wiele, i przemieniać chcą rzecz wyjmując go, czyli raczej niszcząc to, co się dobrym nie zdaje. Elsner utrzymuje, że już ten krok jest krokiem do zdegutowania [4] Cię i z daleka dania Ci uczuć, żeś jeszcze nie doskonały. Zaraz dodał: a Kalkbr. koncerta nie długie? chociaż nie tak zachwycające. Z kimże Cię porównywał? Dawał na przykład Hertza, Liszta, Sowiń[skiego]. Zdaje się, że słusznie Elsner utrzymuje, że aby być wyższym, trzeba nie tylko przejść nauczyciela, ale swoich współczesnych. Można ich naśladować i przejść ich, ale wówczas to będzie postępowanie za nimi, a on koniecznie utrzymuje, że Ty dziś czując, co dobre i lepsze, sam sobie drogę torować powinieneś; Twój geniusz będzie Cię prowadził. Jeszcze co dodał: Fryderyk ma tę oryginalność i ten rytm, czy jak tam, z ziemi rodzinnej, który go tym oryginalniejszym przy wzniosłych myślach czyni i charakteryzuje; chciałby, żeby Ci to zostało. W operach dopiero się to lepiej da uczuć, każdy pozna, kto jesteś, co niemało zrobi Ci zwolenników; szczególniej teraz, kiedy masz tam tyle swoich, więcej niż ktokolwiek możesz zrobić wrażenia muzyką Twoją. Elsner Ci radzi, że jeżeliby kto napisał jaką sztuczkę z czasów, cośmy się nie widzieli, żebyś się zajął pomału robieniem muzyki; żebyś nie odrzucił, jeżeli Ci zaproponuje kto. Elsner pragnie, żebyś był wielbiony z koncertów, ale powiada, że to nie Twój punkt ostateczny, bo Ty masz geniusz. Opery Twoje, nie tylko fortepianowa muzyka, mają Cię zrobić pierwszym. O mój drogi Fryciu! biednyś Ty, albowiem przewiduję, że będziesz miał wiele nieprzyjemności, jak się zdecydujesz odmówić. Pan Elsner jednak powiada, że zapewne jeszcze napiszesz nam odpowiedź wprzódy, Kalkbr. czy nie zmniejszył czasu i co to on rozumie przez to piętno europejskie artysty, tę szkołę, której p. E. nie rozumie; bo jeżeli egzekucja, to ją prędzej jak w trzy lata zrozumiesz i do swej metody zastosujesz. Mój drogi Fryciu, my nie rozumiejąc rzeczy ani tak, ani tak Ci nie radzimy, posyłamy Ci uwagi; nie śpiesz się z odpowiedzią, możesz jeszcze napisać, co myślisz, co Kalkbr. na list Elsnera (bo on powiada, że go możesz jemu pokazać). Elsner da Ci radę przyjacielską, bo tu idzie o to, aby Ci tamy w biegu Twoim nie położono. Elsner powiada, że gdyby innym sposobem była ta propozycja zrobiona, nie tak prędko by się na niej było można poznać, ale tak widać łapkę. Nie uwierzysz, jak mnie to boli. Miał rację ten ktoś od dróg, co to był kiedyś u Ciebie, jakeś wystawiał zazdrość, której będziesz powodem przyjechawszy do Pa[ryża]. Nieprzystanie, lubo w najgrzeczniejszy oddane sposób, zawsze nie będzie miłe i boję się złości; a przystać i lepiej drugim jak sobie zrobić, jeszcze w takim względzie, to okropne. Prawda, nie ma jak się uczyć, tego samego co i Ty jesteśmy zdania; człowiek nigdy dość nie umie. Uczyć się pod okiem kogoś, co pragnie naszego postępu, ale tu nie każdemu się zdaje, że pragnie Twego postępu. Bo to wszystko fraszki, żeby to odrzucać dlatego, żeby się nie nazywać elewem, żeby się niby wstydzić uczyć; zostawmy głupcom tę źle zrozumianą miłość własną i wstyd. Ani Ty, ani my nie widzimy w nauce retrogradacji, ale tu, w tym przypadku, obawia się El., żeby te 3 lata, w których byś ogromny mógł zrobić postęp, nie były tamą onego. Nic Ci, mój drogi, nie radzę; niech Tobą instynkt powoduje, sam najlepiej rzecz rozumiesz. El. sądzi, że po odczytaniu jego listu może trochę zmienisz Twoje zdanie i chęć. Co się tyczy lat trzech tam pobytu, to nas nie powoduje bynajmniej, żeby Ci zaraz nie napisać tak , bośmy i tak przygotowani na to, że Cię prędzej nie zobaczymy. I gdybyś miał się fatygować aż do nas z wizytą, nie chcąc, żebyś tak niemiłej dyliżansowej drogi doznawał, gotowi byśmy na wpół drogi do Ciebie pojechać, aby Cię uściskać. Boże, daj Ci tylko zdrowie i żeby tak szczęśliwe były okoliczności, żebyś miał wszystkich przychylnych Tobie. Czemuż ja z Tobą być nie mogę! Nie na wiele co bym się przydała, ale czasem może bym i nie zawadziła. Marceli pisał z Kra[kowa], że w desperacji o Ciebie, bo nic nie wie o Tobie, jeszcześ mu nie odpisał; prosi, żeby się zlitować nad nim i donieść mu, co się z Tobą dzieje. Na przyszły rok będziecie razem. A Fontanę za kilka tygodni obaczysz, bo był u nas wuj jego oneigdaj dowiadując się o Twój adres. Hofmeister pisał do Sennewalda, żeby mu przysłał wszystko to, co jest Twojego do drukowania lub już drukowanego. Był Nowakowski; chciał, żeby dać te ronda, coś dla Moriolles kazał wylitografować, ale Papa nie dał. Czy każesz? to się dadzą. Nie piszesz o Aleksandrince, czy ona istotnie nie zasługuje na Twoje afekcje? List El. możesz pokazać Lesueurowi, nawet masz. – Mój drogi Fryciu, zdrowi wszyscy jesteśmy. [Papa] teraz tyle się męczyć i gadać nie będzie, bo daje kaligrafii w li[ceum], a połowę godzin niemczyzny; wszak dobrze! Pani Sow[ińska] najczulej zawsze się o Ciebie dopytuje. Berend znalazł, że Twój biust podobniejszy jak portret, i Bar[ciński], który onegdaj przyjechał, toż samo. – P. Hoge, który go przywiózł, ucieszył nas dając o Tobie zapewnienie, jakeśmy się pytali, cóż tam robisz, czyś zdrów: „Ej, zdrów i Państwo mogą być spokojni, bo on się potrafi znaleźć.” Dobryś, myślę sobie, albo to jeden na świecie taki dobry. Mój drogi Fryciu, może tam do Ciebie się uda niejaki Szymański; weź go w pierwszej chwili w opiekę, to jest, poradź mu, co ma robić, jeżeli Ci się o to zapyta. Jeżeli będzie potrzebował, to mu daj pieniędzy. Matka jego mieszka w tym co i my domu. Bardzo o to prosi, a wiesz, że cudzoziemcowi miło w pierwszym razie znaleźć znajomego przynajmniej, jeżeli nie przyjaciela; Twoje zaś dobre serce będzie mu tym, czego biedna matka by chciała. To Ci Mama kazała napisać. – Poczciwa to osoba. Już zapewne odebrałeś pieniądze dotychczas; serdecznie nas ucieszyło, że się myśl Twoja przeczuła. – Widzę, żeś w lepszym humorze, ale obawiam się, żeby ten ambaras nie popsuł Ci go znowu, lubo, zdaje mi się, na krótko; bo kiedyś tyle dobrych znalazł znajomych, rozweselić Cię potrafią, lubo ludzie nie zawsze rozweselać mogą: czasem by się chciało być od nich daleko. Twój przypisek przeczytawszy, przemazałyśmy zaraz; korciło to starszych, ale się nie dowiedzieli sekretu. Że ja wy[krętów] nie umiem, przyznałam się, że to moja robota przemazanka, i w jakim celu. Pan Fryc głupiuteńki, wielkie terefere. Ani pojmujesz, jakie to przypadki chodzą po ludziach; jak uprzedzenie i zarozumiałość osiądą na mózgu, to mogą być głupstwa przyczyną. Nie uwierzysz, jak ja nad ludźmi boleję! – wczoraj była u nas Eleo[nora] Wolska i onegdaj była; tacy łaskawi, że koniecznie chcą nam siostrzeńca powierzyć, ale nie ma miejsca dla niego. Ładna, ale nie tak, jak obiecywała; na portrecie znalazła Cię tak podobnym, że sobie przypomniała tańczącego Ciebie kozaka dawnymi czasami. Jeżeli Szy[mański] będzie chciał pieniędzy, to możesz mu awansować do stu franków; matka Mamy prosiła. Czy odebrałeś już ten list, co Lorka do Ciebie pisała. [...] Montebella, posyłaliśmy Ci bilecik od Dzie[wanowskiego]. – Pruszakowa już powróciła. Olesia jeszcze panną, ale podobno już niedługo. O ile Twój list zawierał w sobie wiele facecji i nowinek nam miłych, o tyle ten czczy onych zupełnie; ale nie ma tego złego, co by na dobre nie wyszło: lżejszy, prędzej Cię doleci. P. Fryderyk słaby trochę; ma czas chorować. Pan Michał na wsi, zdrów. Kontessa numer I zdechła, żałował, że nie drugi numer. Zuzia ma przyjechać; nie wiem, jak się zdecyduje, biedactwo. Pani Cicho[wska] pojechała do Drezna: grand personnage [5] , bo już z synem. Wielkie cas [6] robi z tego bratowa. Pojechała do męża, pisuje do nas; niespokojna, że nie odpisujemy. Ciekawa rzecz jednak, dlaczego do wszystkich listy dochodzą, a do nich by dochodzić nie miały od nas, co jak zły szeląg znani jesteśmy, ale kłamstwo. Skrodzki jeszcze dyszy, ale mu się niewiele co już należy. Bądź zdrów, mój drogi Fryciu; całuję Cię po milion razy. Rób tak, żebyś był kontent i teraz, i potem. – Co się tyczy pisania, byłoby to Cię krępować, wyznaczać czas i chcieć go mieć wyznaczony. Pisuj, kiedy chcesz i jak będziesz miał humor i okoliczności po temu. Pisz dużo. Kochaj nas, bo my Cię nad życie. L. C. Wszyscy znajomi ściskają Cię z duszy, serca: Żyw., Bar., Jędr., Col., Witw. itd. [1] Que c’est un filou[t] – że to oszust. [2] Eblouisują (z fr. éblouir ) – tu: olśniewają, oślepiają. [3] Complaisance (fr.) – uprzejmość. [4] Zdegutować (z fr. dégoûter ) – obrzydzić coś komuś, wzbudzić odrazę. [5] Grand personnage (fr.) – wielka figura. [6] Cas (fr.) – wydarzenie. ",
702,['Mikołaj Chopin'],['Fryderyk Chopin'],Warszawa,Paryż,1831-11-27,1831-11-30,"[Warszawa, 27 listopada 1831]",Mikołaj Chopin do Fr. Chopina w Paryżu," Moje drogie dziecko. Z treści Twego ostatniego listu z przyjemnością widzę, że pobyt w Paryżu da Ci więcej korzyści aniżeli pobyt w Wiedniu, i to pod niejednym względem; jestem bowiem głęboko przekonany, że nie ominiesz żadnej sposobności, aby wydoskonalić się w sztuce, której się poświęciłeś. Poznanie sławnych artystów, rozmowy z nimi, możność usłyszenia ich utworów w ich własnym wykonaniu oraz ich doświadczenie mogą tylko przynieść bardzo wielką korzyść młodemu człowiekowi, który stara się utorować sobie drogę. Życzliwość, którą Ci okazał p. Kalkbrenner, jest pochlebna dla Ciebie i jako ojciec jestem mu za nią szczerze zobowiązany. Nie mogę jednak zrozumieć, mój drogi, jak wobec zdolności, które, jak sam mówi, w Tobie stwierdził, przewiduje, że potrzeba jeszcze trzech lat, ażebyś pod jego okiem stał się artystą i nabrał szkoły. Nie jestem w stanie zrozumieć tego ostatniego słowa, chociaż pytałem o jego znaczenie Elsnera, w którym masz prawdziwego przyjaciela, toteż do listu jego Cię odsyłam. Wiesz, że zrobiłem wszystko, co ode mnie zależało, by sekundować Twoim zdolnościom i rozwijać Twój talent, że w niczym Ci się nie sprzeciwiałem; wiesz także, że mało czasu poświęcałeś technice gry i że umysł Twój więcej pracował niż palce. Podczas gdy inni spędzali całe dni nad klawiaturą, Tobie rzadko kiedy cała godzina zeszła na wykonywaniu cudzych utworów. Zważywszy to wszystko, termin trzyletni nie mieści mi się w głowie. Nie chcę Ci się jednak w niczym sprzeciwiać, byłbym Ci tylko wdzięczny, gdybyś odłożył decyzję do chwili, kiedy się dobrze zastanowisz, nasłuchasz i namyślisz. Zaledwie przybywasz, sam mówisz, że nie możesz jeszcze podnieść głowy i pokazać, co potrafisz; zaczekaj więc jeszcze trochę. Geniusz może od pierwszej chwili zwrócić na siebie uwagę znawców, nie widzą oni jednak jego punktu szczytowego, daj im więc czas, by Cię lepiej poznali, i nie bierz na siebie zobowiązań, które mogłyby stać Ci się przeszkodą. Nie będę się więcej na ten temat rozwodził. Mam nadzieję, że w chwili gdy piszę te słowa, otrzymałeś już skromny zasiłek, który Ci przesłałem na ręce p. J. Lafitte’a. Całuję Cię z całego serca i radzę, byś nie zanadto ufał każdemu spośród nowoprzybyłych. Matka przyciska Cię do serca. Ch. ",
1347,['Ferdinando Paër'],['C. P. Sotte'],Paryż,,1831-12-01,,1 grudnia 1831,List Ferdinando Paëra do C. P. Sotte'a," „Monsieur, | Mr. Chopin pianiste venant de Vienne désire que je | vous le recommande [...]” "," List Ferdinando Paëra do C. P. Sotte'a w Paryżu, „Monsieur, | Mr. Chopin pianiste venant de Vienne désire que je | vous le recommande [...]”, sygn.: „Paër | Directr. des Concerts du Roi”, Paryż, 01\/12\/1831, s. 4. "
706,['Ludwik Piotr Norblin'],['Fryderyk Chopin'],Paryż,Paryż,1831-12-08,,"[Paryż], 8-go grudnia 1831.",Ludwik Piotr Norblin do Fr. Chopina w Paryżu," Kochany panie Chopin, jutro rano o 8-mej przyjdę do Pana. Norblin. ",
708,['Fryderyk Chopin'],['Tytus Woyciechowski'],Paryż,Poturzyn,1831-12-12,,"Paryż, dnia 12 grud. 1831",Do Tytusa Woyciechowskiego w Poturzynie," Najdroższe życie moje! Odżyłem, jakem list Twój odebrał. Twoja kontuzja! Rozmaite wieści mię dochodziły, rozmaicie sobie wyrazy listów z domu tłumaczyłem, a Kot, co do mnie pisał, tak się w liście dziwnie jakoś wyraził, żem się bał myśli, które mi się tłoczyły. Przecie że jeszcze w życiu się spotkamy! Co odmian, co biedy  – któż by to kiedy był przewidział.  – Pamiętasz nocną radę w Wiedniu wigilią wyjazdu twojego! Mnie tu wiatr zapędził;  – oddycha się słodko  – ale może też dlatego więcej się wzdycha, że łatwo. Paryż jest to wszystko, co chcesz  – możesz się bawić, nudzić, śmiać, płakać, wszystko robić, co Ci się podoba, i nikt na Cię nie spojrzy, bo tutaj tysiące toż samo robiących co Ty  – i każdy swoją drogą. Jakoż nie wiem, czy gdzie więcej pianistów jak w Paryżu  –  nie wiem, czy gdzie więcej osłów i więcej wirtuozów jak tu. Trzeba Ci wiedzieć, że przyjechałem tutaj z bardzo małymi rekomendacjami. Malfati dał mi list do Paera, kilka listów z Wiednia miałem do editorów, i na tym koniec. Albowiem w Studgardzie, gdzie mnie doszła wiadomość o wzięciu Warszawy, tam dopiero zupełnie zdecydowałem się udać w ten inny świat. Przez Paera, który tu jest dworskim kapelmajstrem, poznałem Rossiniego, Cherubiniego itd., Baillota itd. Przez niego także poznałem Kalkbrennera. Nie uwierzysz, ile byłem ciekaw Herza, Liszta, Hillera itd., wszystko to są zera przeciw Kalkbrennerowi. Przyznam Ci się, że jak Herz grałem, ale chciałbym grać jak Kalkbrenner. Jeżeli Paganini perfekcja, to Kalkbrenner paralel jemu, ale w zupełnie innym rodzaju. Trudno Ci opisać jego kalm [1] , jego dotknienie czarujące  – równość niesłychana i to mistrzostwo malujące się w każdej nocie jego  – jest to olbrzym depczący Herzów, Czernych itd., a tym samym i mnie.  – Cóż się dzieje?  –  Prezentowany Kalkbrennerowi, prosi mnie, żeby mu coś zagrać. Rad nie rad, nie słysząc go wprzód, a wiedząc, jak Herz gra, zdjąwszy pychę z serca siadam. Zagrałem mój e-moll , którego nadreńscy Lindpaintnerowie, Bergi, Stuntze, Schunki i cała Bawaria odchwalić się nie mogła. Zadziwiłem Pana Kalkbr., który natychmiast adresował mi pytanie, czym nie uczniem Fielda, że mam grę Cramerowską, a uderzenie Fieldowskie.  – (Ucieszyło mnie to w duszy), a jeszcze bardziej, gdy usiadłszy do fortepianu Kalkbr., chcąc się przede mną wysadzić, omylił się i musiał ustać! Ale też trzeba było słuchać, jak zrobił repryzę; nic podobnego nie myślałem. Od tego czasu codziennie widujemy się, albo on u mnie, albo ja u niego  – a poznawszy mię dobrze, robi propozycją, żeby trzy lata u niego się uczyć, a zrobi ze mnie coś bardzo, bardzo. Powiedziałem mu, że wiem, ile mi nie dostaje, ale że go nie chcę naśladować i 3 lata za dużo. Tymczasem przekonał mnie, że mogę ślicznie grać, kiedym natchniony, a kiepsko, kiedy nie  – rzecz, która mi się nigdy nie zdarza. Powiedział mi, przypatrzywszy się bliżej, że nie mam szkoły  –  że jestem na ślicznej drodze, ale się zderutować [2] mogę.  – Że nie będzie reprezentanta szkoły wielkiej fortepianowej po jego śmierci albo jak on zupełnie grać nie będzie. Że nie mogę budować, choćbym chciał, nowej szkoły nie znając starej  –  słowem, że nie jestem doskonałą machiną , a tym samym krępuję bieg myśli moich. Że mam piętno w kompozycji, szkoda by było, żebym nie był tym, czym być obiecuję itd., itd. Przy tym żebyś tu był, sam byś powiedział: ucz się, chłopcze, póki czas. Wielu mi tego odradzało  – sądząc, iż ja tak dobrze grać potrafię, jak on, że to czyni przez pychę, żeby potem mnie swoim uczniem nazywał itd., itd. To wszystko są facecje. Trzeba wiedzieć, że o ile tu dla talentu Kalkbr. mają wszyscy, a wszyscy uszanowanie, o tyle jego osoby nie cierpią  – bo się nie z lada durniem paniebraci, i jak Cię kocham, jest coś wyższego nad wszystkich, com słyszał. Pisałem o tym do Rodziców.  –  Oni jakoś przystają. Ale Elsnerowi zdaje się to zazdrością. Pomimo to (trzeba Ci wiedzieć, że już tu mam między artystami ogromne imię) daję koncert 25 grudnia. Baillot, ów sławny rywal Paganiniego, gra, Brodt, sławny oboista, ja daję mój f-moll ,  Wariacje B-dur , na które odebrałem przed paru dniami z Cassel od jednego Niemca, zaantuzjazmowanego [!] tymi Wariacjami , dziesięcioarkuszową recenzję, gdzie po ogromnych przedmowach przystępuje do rozbioru onych takt za taktem  –  tłomaczy, że to nie są wariacje jak każde inne, tylko że to jest jakieś fantastyczne tableau [3] .  –  Na drugą Wariację mówi, że Don Juan z Leporellem biega, na 3-cią, że ściska Zerlinkę, a Mazetto w lewej ręce się gniewa  –  a na Adagia 5-ty takt powiada, że Don Juan całuje Zerlinkę w Des-dur . Plater  pytał mi się wczoraj, gdzie ona ma ten Des-dur itd. Umierać z imaginacji Niemca, który się uparł, żeby szwagier jego Fetisowi do „Revue Musicale” to podał, od czego mnie poczciwy Hiller, chłopiec z ogromnym talentem (uczeń były Humla, którego Koncert zaonegdajszy i Symfonia wielki efekt zrobiła  – jest to w rodzaju Beethovena, ale pełny poezji, ognia i ducha człowiek), ledwie mnie od tego obronił, mówiąc temu panu Szwagrowi, że to zamiast mądrym jest bardzo głupim. Ależ do koncertu się wróćmy. Prócz tego gram z Kalkbrennerem na dwa fortepiany z akompaniamentem 4 innych jego Marsza suivie d’une Polonaise . Jest to szalona myśl. Jeden jest ogromny pantalion, który się Kalkbrennerowi należy, a drugi malutki monokordny, ale donośny jak dzwoneczki żyrafek, co do mnie należy, a tamte cztery duże jak orkiestra. Hiller, Osborn, Stamaty i Sowiński będą ja trzymać. Ten ostatni ani się umywał do Alex. nieboszczyka (którego tu elewkę poznałem). Głowa nietęga, tylko figura dobra i serce. Norblin, Vidal, sławny Urhan  – altówka  –  jakiego nigdy nie słyszałem, pomagają mi. Bilety plasują się. Śpiewaczki najtrudniej było dostać. Rossini byłby mnie z opery pozwolił której, gdyby sam mógł to czynić, bez pana Robert, drugiego dyrektora, który się nie chciał na 200 lub 300 podobnych narażać próśb. Ale Ci nic dotychczas o operze nie pisałem. Anim słyszał Cyrulika jak w przeszły tydzień przez Lablacha, Rubiniego i Malibran (Garcia). Anim słyszał Otella jak przez Rubiniego, Pastę i Lablacha;  –   Włoszki jak przez Rubiniego, Lablacha i Mme Raimbeaux. Jeżeli kiedy, to teraz wszystko mam w Paryżu. Nie wystawisz sobie, co to jest Lablache! Pasta, mówią, że straciła, ale jeszcze nic wznioślejszego nie widziałem. Malibran cudownym głosem swoim tylko bierze, a śpiewa jak żadna! Cudo! Cudo! Rubini tenor doskonały, bierze realnym, nie fosetem i rulady czasem 2 godziny robi (ale czasem za długo broderuje i trzęsie głosem umyślnie, prócz tego treluje bez końca, co mu jednak największe oklaski zsyła). Jego mezza voce jest nie do porównania. Jest tu Schröder-Devrient  – ale nie robi furory takiej jak w Niemczech. Pani Malibran grała rolę Otella, a ona Desdemonę. Malibran mała, a Niemka ogromna, zdawało się, że Niemka Otella zadusi. Kosztowna to była reprezentacja, nie więcej, tylko 24 franki wszystkie miejsca  –  żeby widzieć Malibran czarną i nietęgo w tej roli grającą. Mają dać Piratę i Somnambulę itd. Pasta już wyjechała  – mówią, że nie będzie więcej śpiewać. Orkiestra cudowna, niejednaka w porównaniu z prawdziwą francuską operą (l’Académie Royale).  – Jeżeli kiedy był jaki przepych na teatrze, to nie wiem, czy dochodził stopnia przepychu Robert le Diable , nowiutkiej 5-cioaktowej opery Mayerbera, co Crociato pisał. To arcydzieło nowej szkoły  –  gdzie diabły (chóry ogromne) przez tuby śpiewają, gdzie dusze z grobów powstają, ale nie tak, jak w Szarlatanie , tylko po 50, 60 grupowane, gdzie diorama na teatrze, gdzie na końcu intérieur [4] kościoła widać i cały kościół na Boże Narodzenie czy Wielkanoc w świetle z mnichami i wszystką publicznością w ławkach, z kadzidłami, co większe: z organami, których głos na scenie czaruje i zadziwia, i całą orkiestrę nieledwie pokrywa  – nic takiego nigdzie nie będą mogli wystawić.  – Mayerber się unieśmiertelnił! Ale też trzy lata siedział w Paryżu, nim ją wystawił, 20 000 franków, jak mówią, łożył na aktorstwo. Pani Cinti-Damoreau też tak śpiewa, jak nie można doskonalej  – wolę jej śpiew jak Malibran. Malibran zadziwia, Cinti zachwyca  –  i gammy chromatyczne lepiej robi jak Tulon, sławny na flecie. Nie można mieć głosu lepiej wydoskonalonego, tak ją mało kosztuje, że zdaje się, iż chucha na publiczność. Nourrit , francuski tenor, jest zadziwiający swoim uczuciem.  –  A Cholet na Opéra Comique, gdzie dają Fra Diavolo , La Fiancée i Zampa (nowa, śliczna opera Herolda), jest to ten pierwszy tu amant, séducteur [5]   – drażniący  –  cudny, z romansowym prawdziwym głosem geniusz. Utworzył sobie rodzaj. Na Opéra Comique dają teraz Marquise de Brinvilière , baba, co truła ludzi za czasów Ludwika 14 czy 15. Muzykę do niej robiło ośmiu: Cherubini, Paer, Berton, Herold, Auber, Bâton, Blanguini i Caraffa.  – Spodziewam się, że trudno znaleźć piękniejszą kompanię do koncertu! Pisz mi, co Ci się zdaje, potem jednak musisz uważać, że nie zdurniłem się  – ani się chcę zbłaźnić.  – Pixis z wielkim uszanowaniem dla mnie  – już to dlatego, że gram, już to, że zazdrosny swojej dziewczyny, która na mnie lepiej patrzy jak na niego!  – Pisz do mnie na miłość boską  –  albo przyjedź; twój do zgonu, a może niedługo F. Chopin. Potier stary jest wyborny! Młody z Herwetem są tu. I Evra, i Tiery, i Filés, ale ich nie widziałem. Mieszkam Boulevard Poissonière Nro 27, a tyś mi swojego mieszkania nie doniósł, musiałem u Wodzińskiego się dowiedzieć. Fortepiany Pleyelowskie non plus ultra .  – Z Polaków Kunasika, Morawskiego, Niemoj[owskiego], Lelewela, Plichtę widuję, a zresztą ogromna moc durniów. U Panny Jaczorek często się bywa, ale nic więcej. Ładna. Oleszczyński ma w perspektywie mnie sztychować. Byłem z Brykczyńskim onegdaj u Tyszkiewiczowej z wizytą, ale Poniatowskiego jeszcze nie ma; do Montabella dziś idę. Gdyby nie Wodzińscy, nie wiedziałbym twego adresu, roztrzepańcze. Wodzińscy Ciebie się spodziewają tutaj, ja tylko czasem bym Cię chciał, bo ledwo nie zwariuję z tęsknoty, szczególniej, kiedy deszcz. Panna Gładkowska poszła za Grabowskiego, ale to nie przeszkadza afektom platonicznym. W ten moment Baillot przyszedł. Pieczętuję list. Kochaj mię. Nie mogę przenieść na sobie, żeby Ci mojej awanturki z Pixisem nie napisać. Wystawże sobie, ma on bardzo ładną 15-letnią panieneczkę u siebie, z którą (jak mówi) żenić się myśli, a z którą ja się w Studgardzie u niego bywając poznałem.  – Pixis  przyjechawszy tu zaprasza mnie do siebie nic nie mówiąc (bo może byłbym prędzej go odwiedził), że i ta jego panna, o której ja już zapomniałem, z nim przyjechała. Prosi mnie, żeby go odwiedzić, więc w tydzień idę. Aż na schodach z wielkim ukontentowaniem spotyka mnie jego młoda pupilka, zaprasza mnie do siebie, że to nic nie szkodzi, że Pana Pixisa nie ma  – żeby odpocząć  – że on zaraz przyjdzie itd. (Jakaś drżączka nas oboje bierze.)  – Ekskuzuję się wiedząc, że stary zazdrośny, że inną razą wejdę itd., tymczasem, gdy my tak czule na schodkach w niewinności serca z przymileniem sobie rozprawiamy, lezie Pixisko, patrzy (na kształt Soliwy) przez grube okulary, któż tam na górze z jego bellą rozmawia  –  i przyśpieszywszy bzdyczysko kroku zatrzymuje się przede mną, brusquement mówi: „ Bon jour” , a do niej: „ Qu’est ce que vous faites ici? ” [6]   – i ogromną jeremiadę niemieckich diabłów na nią, że ona śmie w jego nieobecności młodych ludzi przyjmować. Ja także z uśmiechem (i nie czując się do niczego) potakuję Pixisowi i na nią nastaję, że tak lekko (a tylko w materialnej sukience) wychodzi z pokoju itd. Aż przecie się stary pomiarkował, ochłonął, wziął mię pod rękę, do salonu wprowadził, nie wiedział, gdzie mnie posadzić ze strachu (żebym mu, rozgniewawszy się, kiedy go w domu nie będzie, jakiego figla, a raczej pupil nie wyrżnął). Sprowadził mię później ze schodów, a widząc, że ja ciągle jakoś śmiejący się w duszy (nie mogłem pokryć uciechy, jaką pierwszy raz miałem z tego, że mię ludzie capable [7] czegoś podobnego sądzić mogą)  –  widziałem, jak wszedł do portierki pytać się, czy dawno, jak ja wszedłem na schody itd. Od tego czasu Pixis nie może się wychwalić mojego talentu przed wszystkimi editorami, a szczególniej przed Schlesingerem, który mię angażował pisać coś z tematów Roberta , którego od Meyerbeera za 24 000 franków kupił!  –  Jak Ci się podoba? Ze mnie séducteur ! [1] Kalm (z fr. calme ) – spokój. [2] Zderutować (z fr. dérouter )  –  wykoleić. [3] Tableau   –  obraz. [4] Intérieur   – wnętrze. [5] Séducteur   –  uwodziciel. [6] Brusquement   – brutalnie; qu’est ce que vous faites ici?   –  co ty tu robisz? [7] Capable   –  zdolny. ",
458,['Fryderyk Chopin'],['Józef Elsner'],Paryż,Warszawa,1831-12-14,,"Paryż, d. 14 decembr. 1831",Do Józefa Elsnera w Warszawie," Łaskawy Panie Elsner! List Pański był mi dowodem nowym tej ojcowskiej troskliwości, tych prawdziwych szczerych życzeń, jakie Pan zachować raczyłeś dla najprzywiązańszego z uczniów. Roku 1830, lubom widział, ile mi nie dostaje i jak mi daleko do sprostania któremukolwiek ze wzorów, które miałem w Panu, gdybym chciał się o to pokusić, śmiałem jednakże sobie pomyśleć: zbliżę się choć trochę do niego i jeżeli nie Łokietek, to może jaki Laskonogi wyjdzie z mojej mózgownicy. Ale dziś widząc tego rodzaju wszelkie nadzieje zniweczone, przymuszony jestem myśleć o torowaniu sobie drogi w świecie jako pianista , odkładając tylko na niejakiś czas wyższe widoki artystyczne , jakie mi Pan słusznie w liście swoim przedstawiasz. Aby być kompozytorem wielkim , trzeba by ogromnego doświadczenia, które, jak mię Pan uczyłeś, nabywa się nie tylko słyszeniem obcych, ale więcej jeszcze słyszeniem prac własnych. Kilkunastu zdatnej młodzieży, uczniów Konserwatorium Paryskiego, z założonymi rękami czekają przedstawienia oper, symfonij, kantat swoich, które tylko Cherubini i Lessueur na papierze widzieli. (Nie mówię ja tu o małych teatrzykach, do których także trudno się dochrapać, a dochrapawszy się, np. jak Tomasz na Leopoldstadt, mimo czasem wielkich zalet żadnego znaczenia artystycznego się nie nabywa.) Meyerbeer, od 10-ciu lat jako kompozytor oper chlubnie znany, trzy lata pracował, płacił i siedział w Paryżu, nim przecie (kiedy już za dużo Aubera było) przyszedł do wystawienia furorę robiącego dzieła, Roberta Diabła . Podług mnie, co się tycze objawienia się w świecie muzykalnym, szczęśliwy ten, kto może być kompozytorem i aktorem razem. Znają mnie już jako pianistę gdzieniegdzie w Niemczech; niektóre muzykalne gazety wspomniały o moich koncertach czyniąc nadzieję, że wkrótce mnie zobaczą zajmującego miejsce między pierwszymi mojego instrumentu wirtuozami (co się znaczy: disce , puer , faciam te mości panie). Dziś mi się nastręcza jedyna sposobność dotrzymania wrodzonej obietnicy: czemuż jej nie mam chwytać? W Niemczech nikomu bym się na fortepianie uczyć nie dał, bo choć niejeden czuł, że mi czegoś jeszcze niedostaje, nie wiedział sam, czego. Ja zaś nie widziałem w swoim oku tej belki, jaka mi dzisiaj wyżej patrzeć zawadza. Trzy lata jest wiele! za wiele nawet, jak sam Kalkbrenner, lepiej mi się przypatrzywszy, przyznał (co dowodzić Panu powinno, że prawdziwy z zasłużoną chwałą wirtuoz zazdrości nie zna). Jednakże i na trzy lata pracy bym przystał, bylebym tylko mógł tym sposobem duży uczynić krok w mych przedsięwzięciach. Mam tyle pojęcia, że nie będę kopią Kalkbrennera nie zdoła on zatrzeć zbyt śmiałej może, ale szlachetnej chęci i myśli: utworzenia sobie nowego świata; i jeżeli pracować będę, to dlatego, żeby na tym mocniejszych nogach się postawić. Riesowi, znanemu już z fortepianu, łatwiej było za Narzeczoną dobre laury w Berlinie i Frankfurcie zbierać, a Spohr jakże długo za skrzypka był miany, nim Jessondą , Fausta itd. napisał. Spodziewam się, że mi Pan nie odmówisz swego błogosławieństwa, wiedząc, na jakich zasadach i z jakim przedsięwzięciem postępuję. Rodzice zapewne Panu powiedzą o odłożeniu mego koncertu na 25-ty. Mam wielką biedę z układaniem go i żeby nie Paër, Kalkbrenner, a szczególniej Norblin (który się Panu ślicznie kłania), nie mógłbym dać w tak krótkim czasie (oni to mało dwa miesiące na Paryż rachują). Baillot, bardzo grzeczny i przyjemny, gra Kwintet Beethovena i Kalkbrenner ze mną duo z akompaniamentem 4 fortepianów. Reichę znam tylko z widzenia; wiesz Pan, ile tego człowieka byłem ciekawy; znam tu kilku uczniów, którzy mi inne o nim dali wyobrażenie. Nie lubi on muzyki: nawet na koncertach Konserwatorium nie bywa; nie chce z nikim o muzyce rozprawiać; na swoich lekcjach tylko na zegarek patrzy itd.; toż samo Cherubini tylko o cholerze i rewolucjach radotuje [1] . Są to, ci panowie, suszone pupki, na których się tylko z uszanowaniem patrzyć można, a z dzieł ich uczyć się można. Fetis znów, którego znam i od którego można istotnie wiele się dowiedzieć, ten znowu mieszka za miastem, i tylko na lekcjach w Paryżu bywa, bo inaczej dawno siedziałby u Św. Pelagii za długi, których ma więcej, jak mu „Revue Musicale” przynosi. Trzeba wiedzieć, że prawo dłużników w Paryżu jest aresztować à domicile [2] dlatego on w Paryżu w swoim domicile nie siedzi, tylko wyjeżdża za miasto, gdzie go prawo dosięgnąć nie może do pewnego czasu. Mnóstwo, ten zbieg ludzi interesujących w sztuce muzycznej w każdym rodzaju, jest w masie do zadziwienia. Trzy orkiestry: Akademii, Włochów i Fédeau, są doskonałe; Rossini jest regisseurem swojej opery, która jest najlepiej montowana w Europie. Lablache, Rubini, Pasta (która teraz wyjechała), Malibran, Devrient-Schröder, Santini itd. zachwycają trzy razy na tydzień wielki ton. Nourrit, Levasseur, Dérivis, Mme Cinti-Damoreau, Mlle Dorus podnoszą wielką operę. Cholet, Mlle Casimir, Prevost są admiracją Opery Komicznej; słowem, tu dopiero można się dowiedzieć, co to jest śpiew. Dziś niezawodnie nie Pasta, ale Malibran (Garcia) jest pierwszą w Europie – cudo! Walenty Radziwiłł się rozpływa nad nią i nieraz sobie Pana przy tej okazji wystawiamy, jakbyś ją Pan admirował! – Lessueur dziękuje Panu ślicznie za pamięć i każe Panu oświadczyć milion ukłonów; najmilej o Panu wspomina i co wizyta mi się pyta: Et que fait notre bon Monsieur Elesenere, racontez moi des ses nouvelles [3] , i zaraz przechodzi do Pańskiego Requiem , co Pan mu przysłałeś. Wszyscy tu Pana kochamy i wielbimy, zacząwszy ode mnie, a skończywszy na chrzestnym synu Antonim Orłow[skim], który podobno nie tak zaraz przyjdzie do wystawienia swojej operetki, bo sujet [4] nie najlepsze, a prócz tego teatr zamknięty aż do Nowego Roku. Król nie sypie pieniędzmi, między artystami w ogóle chudo, Anglicy tylko płacą. Pisałbym do jutra; dosyć już tego nudnego. Racz Pan przyjąć zapewnienia mej wdzięczności i uszanowania, z jakim zostaję do zgonu najprzywiązańszym uczniem FF. Chopin. Pani i Pannie Elsner rączki całuję i wszystkiego dobrego na Nowy Rok życzę. [1] Radotuje (z fr. radoter ) – baja, ględzi. [2] A domicile – w mieszkaniu. [3] Et que fait... ses nouvelles – a co robi nasz pan Elsner, niech mi pan o nim coś opowie. [4] Sujet (fr.) – temat; tu: libretto. ",
459,['Fryderyk Chopin'],['Tytus Woyciechowski'],Paryż,Poturzyn,1831-12-25,,"Paryż, 25 Decemb. 1831",Do Tytusa Woyciechowskiego w Poturzynie," Najdroższe życie moje! Już drugi rok, jak Ci zza granicy dziesiętej [!] winszować muszę imienin. Jedno spojrzenie na jawie może by Cię więcej przechowało w moim sercu, jak dziesięć listów. Dlatego opuszczam tę materię, ex abrupto [1] pisać nie chcę, a nie kupiłem sobie książeczki z rozmaitymi powinszowaniami, którą dziewczyny i chłopaki po ulicach z wrzaskiem po 2 sous sprzedają. – Dziwny to lud, jak wieczór przyjdzie – nic nie słyszysz jak tylko wykrzyki tytułów nowych książeczek ulotnych i czasem 3, 4 arkusze drukowanego głupstwa za sousa kupisz. A to L’art de faire des amants et de les conserver ensuite, Les amours des prêtres, L’archevêque de Paris avec Mme la Duchesse du Barry [2] i tysiączne podobne tłustości, czasem bardzo dowcipnie pisane. Prawdziwie, że dziwić się trzeba, na jakie oni się tu sposoby biorą, żeby grosz zarobić. Wiedz, że tu teraz wielka bieda, pieniędzy mało kursuje, odrapańców mnóstwo spotykasz ze znaczącymi fizjognomiami i nieraz słyszysz odgrażającą rozmowę na durnia Filipa, który tylko na swoim ministerium jeszcze wisi. Niższa klasa jest zupełnie rozjątrzona – i co moment radzi, by zmienić stan swojej nędzy, ale, na nieszczęście, zbyt wiele ostrożności rząd ma na takowe rzeczy i na najmniejsze zebranie na ulicy się pospólstwa żandarmerią konną rozpędza. Wiesz, że mieszkam na 4 piętrze, ale na najśliczniejszym miejscu, bo na bulwarach, mam do siebie ganek należący – bardzo zgrabny, żelazny, dający na ulicę – i mogę bardzo daleko w prawo i w lewo widzieć. Naprzeciwko mnie w ulicy stanął Ramorino, w miejscu tak zwanym Cité Bergère, gdzie duży dziedziniec przechodzi. – Wiadomo Ci zapewne, jak go wszędzie Niemcy przyjmowali, jak go do Strasburga Francuzi, zaprzęgnąwszy się za konie, ciągnęli, słowem, wiadomy Ci ten antuzjazm [!] ludu dla naszego Jenerała. Paryż nie chciał być ostatni w tym względzie. – Szkoła medycyny, tak zwana młodzież „ jeune France ” [3] (którzy bródki noszą i pewne mają przepisy na wiązanie chustek), trzeba ci wiedzieć, że tu każda partia polityczna inaczej się nosi – mówi się tu egzagerowanych. – Karliści mają zielone kamizelki, Republikanie napoleoniści, to jest właśnie ta jeune France – czerwone, saintsimoniści, czyli nowi chrześcijanie, tworzący oddzielną religią i mający już ogromną liczbę prozelitów, którzy są także za równością, noszą się niebiesko itd., itd. Otóż do tysiąca takiej młodzieży nieministerialnej z chorągwią 3-ójkolorową przeszli przez całe miasto do Ramorina przywitać go. Chociaż był w domu, nie chcąc się jednak narażać na nieprzyjemności ze strony rządu (z tego względu dureń) nie pokazał się mimo krzyku i wołania „ vive [!] les Polonais ” itd. Adiutant jego (podobno Działyński) wyszedł i powiedział, że Jenerał prosi ich na inny dzień do siebie. – A tymczasem nazajutrz wyprowadził się stamtąd. W parę dni wali się ogromne mnóstwo już nie tylko młodzieży, ale i pospólstwa zebranego pod Panteonem, na drugą stronę Paryża, do Ramorino. – Jak gała śniegu, im więcej ulic przechodzą, tym ogromniejsza ich masa, aż przy moście (Pont Neuf) konnica ich rozpraszać zaczyna – wielu pokaleczono, ale mimo to mnóstwo ludzi zebrało się na bulwarach, pod moimi oknami, żeby złączyć się razem z idącymi z drugiej strony miasta. – Policja nic pomóc nie mogła tłoczącym się ludziom: przyszedł oddział infanterii – huzary, adiutanty placu na koniach po trotuarach; gwardia niemniej gorliwa rozpycha coraz ciekawsze i mruczące pospólstwo, łapią – aresztują wolny naród – strach – sklepy zamykają, po wszystkich rogach ulic bulwarowych kupy ludzi – świstania – galopowania posyłek, okna pełne spektatorów (jak niegdyś u nas na wielkie Święto), i to trwało od godziny 11 rano do 11 w nocy. Jużem się cieszył, że może się co zrobi, ale to wszystko się skończyło na zaśpiewaniu ogromnym chórem około 11 w nocy „ Allons enfants de la patrie ” [4] . Jakie na mnie wrażenie zrobiły te groźliwe głosy nieukontentowanego ludu – ani pojmiesz! – Spodziewano się nazajutrz zaczęcia kontynuacji tej emeuty [5] , jak oni tu zowią – ale durnie cicho do dziś dnia siedzą. Grenoble tylko wstąpił w ślady Lyonu – i diabeł wie, co się jeszcze na świecie stanie. Dają też teraz na teatrze „Francon”, gdzie tylko dramy i tableau z końmi wystawiają – całą historią ostatnich naszych czasów. Ludzie latają jak szaleni widzieć te wszystkie kostiumy – Pannę Plater, która także tam gra rolę z indywiduami, którym dają nazwiska na kształt Lodoiski, Faniski – i tak jedna się nazywa Floreska – jest jenerał Gigult jako brat Platerównej itd. Ale nic mnie tak nie bawiło, jak afiszowanie w jednym z mniejszych teatrów, że podczas antraktu grać będą la mazurka Dobruski „ieszore polska mirgineta” . Jak Ciebie kocham, nie facecja, mam na to świadków, którzy się razem ze mną dziwili, że Francuzi takie durnie! A propos mojego koncertu, odłożony na 15-tego z powodu śpiewaczki, której mi pan Veron, dyrektor opery, odmówił. Dziś zaś jest w operze włoskiej koncert duży, gdzie Malibran, Rubini, Lablache, Santini, Mme Raimbeaux, Mme Schröder, Mme Cavadory – przy tym Herz gra i (czego najciekawszy jestem) Beriot, ten skrzypek, co Pani Malibran w nim się kocha. Chciałbym Cię tu, nie uwierzysz bo, jak mi tu smutno, że nie mam komu się wyjęzyczyć. Wiesz, jak łatwo zabiorę znajomość, wiesz, jak lubię z nimi gadać o niebieskich migdałach, otóż takich znajomości mam po uszy, ale z nikim razem westchnąć nie mogę. – Zawsze jestem, co się tyczę uczuć moich, w synkopach z innymi. Dlatego męczę się i nie uwierzysz, jak szukam jakiej pauzy, co by do mnie cały dzień nikt nie zajrzał, nikt nie zagadał. Do Ciebie pisząc nie cierpię, kiedy mi się dzwonek ruszy – i włazi jakieś coś z wąsiskami, duże, wyrosłe, tęgie – siądzie do fortepianu i samo nie wie, co improwizuje, wali, tłucze bez sensu, rzuca się, przekłada ręce, z pięć minut na jednym klawiszu grzechocze ogromnym paluchem, który gdzieś tam na Ukrainie do ekonomskiego batoga i do lejc był przeznaczony. Masz portret Sowińskiego, który innego merytu [6] nie ma jak dobrą figurę i dobre serce dla siebie. Jeżelim mógł kiedyś sobie szarlatanizm albo głupstwo w sztuce wystawić, to nigdy tak doskonałe, jak teraz często muszę słuchać chodząc i umywając się po pokoju. Uszy mi się czerwienią – wypchnąłbym za drzwi, a muszę menażować [7] , nawet być czułym wzajemnie. Nie masz wyobrażenia o czymsiś podobnym – ale ponieważ oni go tu (oni, co się nie znają, tylko na krawacie) za coś mają, więc trzeba się bratać. – A czym mi najwięcej krwi psuje, to zbiorem swoich karczemnych, bez sensu, najgorzej akompaniowanych, bez najmniejszej znajomości harmonii i prozodii układanych śpiewek z zakończeniami kontredansowymi – które on zbiorem polskich pieśni nazywa. Wiesz, ile chciałem czuć i po części doszedłem do uczucia naszej narodowej muzyki – zatem miarkuj, jak mi przyjemnie – kiedy on czasem to tu, to tam złapie coś mojego, czego piękność często na akompaniamencie zależy i karczemnym, szenkatrynowsko-gęgetowsko-organowym parafialnym gustem zagra, i nic nie można powiedzieć, bo więcej nad to, co złapał, nie pojmie. Jest to Nowakowski na lewą stronę. A gada! – O wszystkim, a szczególniej o Warszawie, w której nigdy nie był. – Między Polakami żyję najwięcej z Wodzińskimi, Brykczyńskimi, samymi dobrymi chłopcami. Wodzyńsio zawsze mi się pyta, czemu Ty nie przyjedziesz? Oni Ci się spodziewają, bo Ciebie nie znają. – Zdaje mi się, że Cię znam i wiem, gdzie wprzód pojedziesz. W ten moment, kiedy się zabieram do opisu jednego balu, na którym mnie bóstwo jedno zachwyciło z różą w czarnych włosach – odbieram Twój list. – Wychodzi mi wszystko moderne [8] z głowy – przenoszę się jeszcze bardziej do Ciebie, biorę Cię za rękę i płaczę. – Miałem Twój list ze Lwowa – tym później się zobaczym, a może i wcale nie, bo serio mówiąc, moje zdrowie nędzne; wesoły jestem zewnątrz, szczególniej między swoimi (swoimi nazywam Polaków), ale w środku coś mnie morduje – jakieś przeczucia, niepokoje, sny albo bezsenność – tęsknota – obojętność – chęć życia, a w moment chęć śmierci – jakiś słodki pokój, jakieś odrętwienie, nieprzytomność umysłu, a czasem dokładna pamięć mnie dręczy. Kwaśno mi, gorzko, słono, jakaś szkaradna mieszanina uczuć mną miota! Głupszym niż kiedy. Moje życie, daruj mi. – Już dosyć. A teraz ubiorę się i pójdę, a raczej pojadę na obiad, jaki dzisiaj dają dla Ramorina i Langermana, ma być paręset w najogromniejszej restauracji „Au Rochercancal” – Kunacik przed kilką dniami przyniósł mi zaprosiny z Biernackim poczciwoszem; Karol więc décidément [9] nie jego zięciem. Twój list wiele dziś dla mnie miał nowości. Darowałeś mi 4 stronice i 37 wierszy, jak żyję, tego nie było, jak żyję, takeś mi się obficie nie dał – a potrzebowałem czegoś podobnego – bardzo potrzebowałem. Co mi o drodze piszesz, jest taką prawdą, jakiej ja mam przekonanie. Nie myśl, kochanie, źle o tym; ja jadę własnym equipażem, tylko furmana do koni nająłem. Daruj, moje życie, za kontrast listu mojego. – Kończę, bo nie mógłbym go na pocztę odnieść. A człek sam pan, sam sługa. Pisz, zmiłuj się. Ściskam Cię, twój do zgonu Fryc. Ten list posyłam w zaufaniu miłosierdzia Twojego.  [1] Ex abrupto (łac.) – z nagła, bez przygotowania. [2] Tytuły: Sztuka zdobywania i utrzymania kochanków , Miłostki księży , Arcybiskup Paryża i księżna du Barry . [3] Jeune France (fr.) – młoda Francja. [4] Allons enfants de la patrie (fr.) – pierwsze słowa Marsylianki.  [5] Emeuta (z fr. émeute ) – bunt, rozruchy. [6] Meryt (z fr. mérite ) – zasługa. [7] Menażować (z fr. ménager ) – mieć względy. [8] Moderne (fr.) – współczesne. [9] Décidément (fr.) – zdecydowanie. ",
460,['Mikołaj Chopin'],['Fryderyk Chopin'],Warszawa,Paryż,1832-02-24,,"[Warszawa], 24 luty 1832",Mikołaj Chopin do Fr. Chopina w Paryżu," Moje drogie dziecko. Przeszkody, o których wspominasz, i trudności, na które natrafiasz w przygotowaniach do koncertu, martwią mnie tym bardziej, że Cię to naraża na ciągłą bieganinę i nie daje Ci ani chwili spokoju. Poza tym to pociąga wydatki, które Ci sprawią wiele kłopotu. Niepokoi mnie to, zwłaszcza dlatego że nic nam nie wspominasz o lekcjach, które miałeś otrzymać za pośrednictwem p. Kalk[brennera]. Znajomości, które co dzień zawierasz bywając w wielkim świecie, przydadzą Ci się niewątpliwie i talent Twój może dzięki nim nabrać rozgłosu; ale jeżeli, nie daj Boże, znajdziesz się w potrzebie, wierzaj mi, że gdy myśl Twoja będzie mniej swobodna, ucierpi na tym Twoja sztuka. Nie taję Ci, że mnie to niepokoi i że ucieszyłbym się wielce, gdybyś mógł obawy moje rozproszyć. Według Twego ostatniego listu koncert odbędzie się 26 b. m. Daj Boże, żeby Ci się powiodło, lecz przyznam, że się obawiam, by na skutek tych opóźnień wszystkie Twoje wysiłki nie poszły na marne. Ponieważ jednak termin zbiega się prawie z dniem Twego Święta, na które przesyłam Ci najlepsze życzenia i serdeczne uściski, więc może owa data okaże się pomyślniejsza od poprzednich. Co do naszej sytuacji materialnej, mamy z czego żyć i trzymamy się, ciesząc się dość dobrym zdrowiem. A co do Twego zdrowia, rad jestem, że wyglądasz podobno lepiej niż przedtem. Jeszcze raz przyciskamy Cię do serca oboje z Matką. Ch. ",
461,['Ludwika Chopin'],['Fryderyk Chopin'],Warszawa,Paryż,1832-02-24,,"[Warszawa], 24 luty 1832",Ludwika Chopin do Fr. Chopina w Paryżu," [...] potrzebę, to do mnie osobną włóż karteczkę... domyślając się, nie wszyscy na jedną myśl wpaść mogą, lepiej będzie, jak jedno prawdę wiedzieć będzie. Ty zapewne znowu masz ambaras z koncertem; nie zdaje nam się, żeby Ci się udał na 26-go; serdecznie mi żal Ciebie; chciałabym, żebyś się już raz pozbył tego ambarasu i żeby opinia o Kalkbre. polepszyła się u Papy i Els., którym się zdaje, że on nieszczery dla Ciebie; już mnie czasem niecierpliwość bierze, bo przecież masz dość rozsądku, chociażeś niestary, żeby się nie dać na dudka wystrychnąć. Niech Cię to jednak nie gniewa, to wszystko wypływa z wielkiego do Ciebie przywiązania. Wystaw sobie, że pani Wiesio[łowska] przyjechała do Żelazowej Woli i pan Michał przysłał po nas; ale że Mamę żołądek bolał wtenczas, a mróz był tęgi, a Papa za paszportem nie miał czasu chodzić na dzień jeden tak blisko wyjeżdżając, nikt z nas nie pojechał. Nam było prawdziwie przykro, ale pani Wie[siołowska] nawet się krzywi z żalu, że nas nie widziała; nam zawsze dobrze się wiedzie w projektach i wypełnieniu najszczerszej chęci i tak teraz prawdziwą niemożność pewno za pretekst wzięli. Mniejsza o to. Kiedy ludzie tacy głupi, że najmniejsza bagatela ich obchodzi, a wielkich rzeczy nie pojmują, to nie warto zważać na nich; niewiele warci sami. Pana Fry. żal nam bardzo, bo mu się wiedzie, jak Żydowi rola, a wychodzi nie tak, jak zasługuje; los, jak się czasem na kogo uweźmie, to potrafi dokuczyć. Za dużo Ci wszystko pisać; zostawiam do widzenia się z Tobą. ",
462,['Fryderyk Chopin'],['the Commitee of the Concert Society'],Paryż,Paryż,1832-03-13,,"Paryż, 13 marca 1832 r.",Do Komitetu Stowarzyszenia Koncertowego w Paryżu," Do Panów Członków Komitetu Stowarzyszenia Koncertowego. Szanowni Panowie. Pragnę gorąco, by mi dozwolono dać się słyszeć na jednym z Waszych znakomitych koncertów i o to niniejszym proszę. Wobec braku innych ku temu tytułów ufam Waszej życzliwości dla artystów i śmiem spodziewać się, iż zechcecie przychylnie przyjąć mą prośbę. Mam zaszczyt pozostać Waszym uniżonym i posłusznym sługą F. Chopin. ",
463,['Fryderyk Chopin'],['Józef Nowakowski'],Paryż,Warszawa,1832-04-15,,"Paryż, dnia 15 kw[ietnia] 1832",Do Józefa Nowakowskiego w Warszawie," Kochany Nowakosiu! Pytasz mi się o to, czego bym ja rad z duszy serca. Nie uwierzysz, jakbym ja ciebie chciał widzieć tutaj; i razem grać – i razem wzdychać, czuć, bawić się – tylko nie puszczaj się (jest to rzecz, której ci zataić nie mogę będąc szczerym i otwartym twoim przyjacielem), nie puszczaj się, powtarzam, bez pieniędzy, żeby przynajmniej na niejakiś czas utrzymać porządnie ci wystarczyło. Bardzo tu trudno bowiem o lekcje, a koncerta dawać jeszcze trudniej. Balliot, Herz, Blahetka zaanonsowanych tego roku nie dali koncertów; chociaż jeszcze epidemia się w mieście nie pokazała, gdy ich wieczory miały być dane. Zniechęceni bowiem tutaj i wszystkim znudzeni są ludzie z przyczyn rozmaitych, a najwięcej jednak politycznych, które tu cały kraj sparaliżowały – przy tym mnóstwo wielkie osłów a szarlatanów, tutaj więcej jak gdzie indziej goszczących, nie dozwala tak łatwo przebić się prawdziwemu talentowi. Dlatego ponieważ wszyscy do szarlatanów przyzwyczajeni, z początku nikt ci wierzyć nie będzie, że grać umiesz, ale sobie pomyśli, że twoje nazwisko zakończone na ski twoją największą zaletą. Zatem jeżeli możesz przyjechać, nie prosząc się niejakiś czas przynajmniej nikogo o nic – czekam cię ze śniadaniem porządnym lub obiadem. Upijemy się na przywitanie. Notabene nie czekam cię na wiosnę, bobyś ani włoskiej, ani francuskiej opery nie widział. Rossini odjeżdża. Rubini , Lablache to samo, Malibran w Bruxelli, Devrient w Londynie; Francuzi zaś, Nourrit , Levasseur , Cinti z Majerberem, jadą tamże dla wystawy Roberta . Co się pianistów tycze, Herz jedzie do Anglii. Mendelson ditto . Pixis do Niemiec, List do Szwajcarii, Kalkbrenner nie wie, co ma robić, tak się cholery boi; Hiller w Frankforcie.  – Zostanie więc Bertini , Schunke, którzy są niczym przeciw Listowi lub Kalkbrennerowi. Radzę Ci zatem na później odłożyć jak do maja – przynajmniej do chwili wrócenia opery francuskiej z Londynu. Bobyś ani Roberta , ani Wilhelma , ani Mojżesza nie widział. Chciałbym, żebyś, co zapewne jest, po francusku umiał, bo lepiej się obrócić można, a wtenczas ręczę ci, że przyjemnie twój czas w Paryżu spędzisz. Poznam cię z pierwszymi talentami europejskimi; poznasz z bliska te divy, które coraz mniejsze, im się ich bliżej. – Chciałbym ci dziś mój bilet na koncert Konserwatorium ustąpić. To jest jedno, co by twoje oczekiwania przeszło. Orkiestra non plus ultra . Dają dziś symfonię Beethovena z hórami[!] i jeden kwartet jego, grany przez massę wszystkich skrzypków, altówek i violoncell orkiestry Konserwatorium; nic więcej tylko 50 skrzypków;  – powtarzają oni ten kwartet na żądanie. Dano go przeszłego koncertu  – myślałbyś, że cztery tylko instrumenta grają, ale skrzypce takie duże jak zamek, altówka jak bank, a violoncella jak luterski kościół. Kochaj mnie. Czekam Cię. FF. Chopin. 
   ",
465,['Ludwika Chopin'],['Fryderyk Chopin'],Warszawa,Paryż,1832-06-28,,"[Warszawa], d. 28 czerwca 1832",Ludwika Chopin do Fr. Chopina w Paryżu," [...] nie tylko dotąd, ale i nadal tak będzie zapewne. Szkła jeszcze nie przyszły; nie zapomnij napisać, przez kogo je posyłasz i dokąd się po nie udać mamy. Płótno Twoje zdałoby nam się bardzo do obwinięcia niektórych ran, lubo małych na pozór, ale zbyt dotkliwych; jak kiedy litościwe Twe serce zmiękczy się bardzo, spodziewam się, że pomimo zapowiedzenia, że go sam przywieziesz, prędzej go dostanę. Ale prócz litości wiem, że potrzeba do tego czasu i usposobienia; ach, ja to mocno czuję, bo nieraz w podobnych postawiona jestem tarapatach i teraz kilka listów mi zaległo, muszę ten ciężar zrzucić z głowy i z serca, a nie chce mi się tym zająć. Może pojedziemy do p. Michała na wakacje. Do p. Fryde. nie można, bo już przedał Orły, a do drugiego p. Fr. za daleko. Najlepszy sposób zepsucia ludzi jest najczęściej, żeby im się dobrze działo; w miarę, jak przybywa kruszcu, serce twardnieje i zwolna także się w minerał albo i kamień przeistacza. Jednakowoż nie wiem, czyby miliony mogły nas odmienić; wyrzec bym ich się wolała, aniżeli podlec tak okro [...] ",
464,['Mikołaj Chopin'],['Fryderyk Chopin'],Warszawa,Paryż,1832-06-28,,"[Warszawa], d. 28 czerwca 1832",Mikołaj Chopin do Fr. Chopina w Paryżu," Bardzo mnie ucieszył Twój list z dnia szóstego, moje drogie dziecko; wnoszę bowiem, że na szczęście nie dosięgły Cię rozruchy, które miały miejsce, a zostały wywołane przez ludzkie potwory. Niektóre dzienniki twierdzą, że Polacy brali w nich udział nadużywając w ten sposób gościnności; czyż nie mają dosyć tych szaleństw? Tyle ich przecież tutaj popełnili. Jestem przekonany, że takich nie mogło być wielu, któż bowiem byłby tak szalony, by podzielać ich burzycielskie poglądy. Jakież to szczęście, że zdrowa część narodu wzięła górę i że spokój został przywrócony. Tobie, jako artyście, urwały się z pewnością chwilowo dochody, które zawdzięczasz Twemu talentowi, ale to nie może trwać długo; sztuki piękne odradzają się zawsze, gdy tylko spokój powraca. Donieś mi, jaka jest sytuacja i jak się przedstawiają Twoje sprawy materialne. Czy Twój ulubieniec dotrzymał słowa i zapłacił Ci za Twoje utwory? Mów sobie, co chcesz, ale nie pochwalam Twojej niechęci do pewnych osób, nie wiem, co Cię mogło do nich zrazić, a słowo gnoj nie podoba mi się wcale. Ale ostatecznie jesteś w wieku, w którym człowiek powinien umieć zastanawiać się i rozważać, i nie postępować według „ swoj albo drugich widzimisię ”. Radzę Ci oszczędzać, jak tylko możesz, ażeby nie zostać bez grosza, jeśli zamierzasz zwiedzić inne kraje. Twoja Matka i ja ściskamy Cię z całego serca Ch. ",
487,['Fryderyk Chopin'],['Julian Fontana'],Paryż,Paryż,1832-07-21,1832-08-31,"[Paryż, bez daty]",Do Juliana Fontany w Paryżu," Mussye Mussye Fontana Site dantę troa u kater . Posyłam Ci wczorajszy bilecik Nat[alii] Komar. Jeżeli chcesz, to wieczorem koło 8 1\/2 czekam Cię u siebie; jeżeli nie, to mi napisz słówko, żebym wiedział, czy czekać. Twój FF. Ch. Nb. Nastręczy Ci się myśl, że do grania Ciebie pro[szą], to odrzuć ją. Primo, wątpię, żeby im się tańcować od onegdaj (bom ich widział) zachciało; secundo, będę ja, Jeło[wicki] (zapewne) i Potocka – a możesz się zabawić, jeżeli Ci jakie spliny do łba bez peruki nie wkwaterujeszeń [!] – Wszakże w żadnym salonie z harmat strzelać nie będą, a też osowieć Tobie jeszcze – za wcześnie, chociażeś starszy o 10 lat ode mnie. Nieś w duszy nabój i słabuj, ale z nosiwa niech tego nikt nie spostrzegiwa. ",
466,['Fryderyk Chopin'],['Ferdynand Hiller'],Paryż,Frankfurt,1832-08-02,,"Paryż, 2 sierpnia 1832",Do Ferdynanda Hillera we Frankfurcie," Twoje Tria , mój drogi, są już dawno skończone, a że jestem żarłoczny, wchłonąłem Twoje rękopisy do mego repertuaru. Twój Koncert będzie wykonany w tym miesiącu na konkursie Konserwatorium przez uczniów Adama – panna Lyon gra go bardzo dobrze. Pokusa , opera-balet Halévy’ego i Gide’a, nie skusiła nikogo z tych, którzy mają dobry gust, jest bowiem równie mało interesująca, jak niezgodny z duchem naszego stulecia jest wasz sejm niemiecki. Maurycy wrócił z Londynu, dokąd jeździł, by inscenizować Roberta (który nie miał powodzenia), i zapewnił nas, że Moscheles i Field przybędą na zimę do Paryża – a oto nowiny, którymi się mogę podzielić... Osborne jest od dwóch miesięcy w Londynie, Pixis w Boulogne, Kalkbrenner w Meudon, Rossini w Bordeaux. Wszyscy, którzy Cię znają, czekają Cię z otwartymi rękami. Liszt chce dodać jeszcze dwa słowa. Adieu , drogi przyjacielu. Szczerze oddany F. Chopin. [Następuje dopisek Franciszka Liszta.] ",
468,['Juliusz Słowacki'],['Salomea Słowacka'],Paryż,Krzemieniec,1832-09-03,,"Paryż, dn. 3 września 1832 r.",Juliusz Słowacki do matki w Krzemieńcu," [...] Podczas obiadu Cezary biegał i zapraszał nas na wieczór artystów do siebie – był to wieczór z mężczyzn samych złożony... Szopen, sławny fortepianista, grał nam... gadaliśmy różne poezje, słowem, że dobrze nam zszedł wieczór [...] W kilka dni potem u Straszewicza był drugi taki wieczór – ale jak zwykle z długich przygotowań nic się nie klei, tak i na tym wieczorze nudziliśmy się śmiertelnie od 10. do drugiej w nocy – pod koniec jednak Szopen upił się i prześliczne rzeczy improwizował na fortepiano [...] ",
469,['Ludwik Piotr Norblin'],['Fryderyk Chopin'],Paryż,Paryż,1832-09-09,,"[Paryż], 9 septembra 1832",Ludwik Piotr Norblin do Fr. Chopina w Paryżu," Kochany Rodaku Chopin. Ta tu panna Segny z Lyonu przyjechała, jeszcze nikogo tu nie słyszała i mnie jest rekomendowana. Nieboga!! Zagraj jej mazurka albo co będziesz chciał, a usłużysz tego, któren Cię pozdrawia rodak i przyjaciel Norblin. ",
470,['Fryderyk Chopin'],['Józef Kalasanty Jędrzejewicz'],Paryż,Warszawa,1832-09-10,,"Paryż, d. 10 septemb. 1832",Do Kalasantego Jędrzejewicza w Warszawie," Oddać do rąk panny Ludwiki C[hopinówny], która zapewne domyśli się, komu wręczyć. W każdym przypadku dowiedzieć się o nim u pani C[hopinowej]. Najukochańsze życie moje! Daruj mi, że za Twój tak miły list ten świstek odbierasz, ale dałeś mi już prawo postępowania z Tobą z większą jeszcze jak kiedykolwiek szczerością; dlatego wiem, że nie będziesz na papierek uważał. Doniosłeś mi rzecz upragnioną! Kochałem Cię zawsze; miałeś we mnie przyjaciela i bądź przekonany, że i dziś znajdziesz we mnie takiego chłopaka, jakiego powinieneś. Gdybym mógł jako drużba uściskać Was w dzień ślubu i widzieć przy ołtarzu, dałbym połowę życia; ale nic z tego, tylko Wam, podług Twojego życzenia, poślę poloneza i mazura, żebyście skakali i prawdziwie się weselili, bo Wasze dusze mogą się cieszyć. Nie będę się rozwodził ani nad Twoim sercem, ani nad Jej, bo się nie godzi bratu, ale nie uwierzycie, ile mnie to korciło, że dotychczas się zwlekało, i ile mnie cieszy, że już się stanie. Niech Wam wszystko najlepsze się dzieje. Widok Waszego szczęścia będzie szczęściem całej naszej rodziny. Jest to początek błogich lat po długim paśmie nieszczęść. Daj dłoń i buzi.  – Kochaj mnie. Twój najszczerszy Fryc. Moje życie, jeszcze raz daruj, Kochanku, że Ci dużego listu nie piszę. Jest to może grzeszyć w nadziei miłosierdzia, ale my się rozumiemy nie od dziś ani wczoraj. Jeszcze raz: kochaj mnie, jak ja Ciebie. ",
514,['Fryderyk Chopin'],['Julian Fontana'],Paryż,Paryż,1832-09-23,1832-12-21,"[Paryż, 1835]",Do Juliana Fontany w Paryżu," Przyjdź sam i gwałtem przyprowadź mi Węgiera wieczorem. Freppa będzie śpiewać, a może poskaczemy. Złap tam Sadowskiego za [zadek], ale koniecznie żeby był. Idź na klub i zawerbuj Skarżyńskiego jenerała. ",
473,['Józef Elsner'],['Fryderyk Chopin'],Warszawa,Paryż,1832-11-13,,"Warszawa, 13 listopada 1832",List Józefa Elsnera do Fryderyka Chopina," Kochany Fryderyku i drogi Przyjacielu! Nie piszę, ażeby mnie Tobie przypomnieć, bo tego nie potrzebuję przekonywając się zawsze o Twojej dla mnie drogiej pamięci z listów do Twoich rodziców pisanych. Nie piszę, ażeby Cię przekonać, że ja także  – chociaż nie mymi oczami rzeczywistymi  – jednak zawsze Cię widzę przed sobą i z Tobą o Muzyce, o postępie jej w ogólności i o tym, co kiedyś może być jej przeznaczeniem jako języka uczuciów itp., rozmawiam. Na koniec nie piszę, ażebym Ci to powiedział, co naszemu Fryderykowi aż nadto wiadomo, że go wielce szanuję i bardzo, i bardzo kocham, bo to się mu, jako Geniuszowi-człowiekowi, od wszystkich, którzy się na tym poznać umieją, należy; lecz dla tego piszę, iż Twój przyjaciel Nowakowski tego żądał, bo prawdziwie miałbym tyle do pisania, iż nie wiem, od czego bym wprzódy zaczął, tak dalece, iż siebie nie potrafiłbym zadowolić  – omne nimium vectitur in vicium [1] . Jednak tego zamilczeć nie mogę, że moje dzieło o Metryonomii i Rytmiczności języka polskiego w trzech tomach (w którym mieści się moja rozprawa, po części tobie znana, o Melodii) jest już ukończone; lecz teraz nie może być wydane, bo w nim oprócz tendencji muzycznej największą gra rolę narodowość (co się samo przez się rozumie), której  – chociaż najczyściej i najskromniej ubrana, jednak zawsze jest piękną  – z powodu swoich powabów nawet w woalu na publicznym targu pokazać ją nie wolno. Treścią trzeciego tomu jest ścisłe połączenie poezji z muzyką i ażeby Cię  –   sapienti pauca   – przekonać, iż wypracowanie moich myśli w tym względzie mogłoby być także przydatne nie tylko kompozytorom polskiej, lecz i niemieckiej, francuskiej i włoskiej opery, przytaczam jeden krótki pasażyk z przedmowy „...zważywszy to wszystko, przyznać trzeba, że Opera jako  widowisko , we względzie szczególnie estetycznym, oczekując swego udoskonalenia, jeszcze nie stoi na stopniu swojej prawdziwej szczytności. Doprowadzić ją mogą do niego poeci i kompozytorowie wszystkich narodów ucywilizowanych wspólnym usiłowaniem.” Szkoda, że z Tobą i podobnymi oraz Mickiewiczami mówić  – i konferować nie mogę! Otóż masz  – nie miałem i nie mogłem co pisać, a przecież już większa połowa papieru do listu zapełniona. I zawsze tak będzie  – kto z kim przestaje, takim się staje. Tak i Ty z kilku nut pomysłu diabelskiego Chóru z niechcenia (jednak o to cię prosiły piękne oczy) rozwinąłeś Śpiewy anielskie. Już zanadto, kończyć muszę, bo namieniłem tylko nazwisko poety  – Mickiewicza, i zaraz Piekło z owymi strachami, a Niebo z nadziejami mieszczą się przed mymi oczami, tak żem się mógł zapomnieć, że jestem na ziemi, gdybym nie był w Warszawie. Bądź zdrów i przekonany, że nikt, wyjąwszy osoby Twojej familii  – nie znając jeszcze tej osoby, z którą się przez kochaną Ludwikę, Twoją siostrę, połączysz, a zatem o tej jeszcze nic mówić nie mogę  –  więcej Cię kochać i szanować nie może jak Twój przyjaciel Józef Elsner . A Monsieur Lesieur Kalkbrenner Norblin Olszewski. Czy odebrał Orłowski muzykę wydaną? Może jeszcze nie powrócił do Paryża. Wszystkim mnie znajomym moje uszanowanie... Żona moja  –  wraz z córką moją, Emilią z Elsnerów już teraz Nidecką, zasyłają swoje śliczne ukłony. A zięć mój Ludwik (tobie znany) swoje uszanowanie. [1]   Omne... vicium (łac.)  – wszelki nadmiar prowadzi do złego. 
   "," List Józefa Elsnera do Fryderyka Chopina w Paryżu, „Kochany Fryderyku i drogi Przyjacielu! | Nie piszę, ażeby mnie Tobie przypomnieć […]”, sygn.: „Józef Elsner.”, Warszawa, 13\/11\/1832, s. 4. "
472,['Józef Kalasanty Jędrzejewicz'],['Fryderyk Chopin'],Warszawa,Paryż,1832-11-13,1832-11-22,"[Warszawa, wrzesień 1832]",Kalasanty Jędrzejewicz do Fr. Chopina w Paryżu," Dzień ziszczenia szczęścia naszego jest 28 b. m. Brochów i Żelazowa Wola mają być pamiętnymi miejscami życia naszego. Pani Jędrzejewicz szczegóły tego festynu opisze, a jeżeli mi pozwoli, to się do jej listu przypiszę. Całuję Cię serdecznie, prosząc, abyś mnie teraz choć w części tak kochał, jak pannę L[udwikę]. Szczerze przywiązany Jędrz. ",
471,['Mikołaj Chopin'],['Fryderyk Chopin'],Warszawa,Paryż,1832-11-13,1832-11-22,"[Warszawa, wrzesień 1832]",Mikołaj Chopin do Fr. Chopina w Paryżu," Widzę z Twego ostatniego listu, mój drogi, że nareszcie poznałeś wszystkich czołowych artystów w sztuce, którą uprawiasz, i że możesz z nimi współzawodniczyć. Byłem tego pewien znając Twoją pilność. Cieszy mnie również, że jak widzę, żyjesz z nimi w jak największej harmonii i nie budząc ich zazdrości zmuszasz ich jednak, by ocenili Cię, jak na to zasługujesz. Postępuj i nadal w ten sposób, drogie dziecko, a będą się ubiegać o Ciebie zarówno ze względu na zalety Twego charakteru, jak i na Twój talent. Opisałeś nam szczegółowo Twoją sytuację i to, co Ci się wydarzyło od Twego ostatniego listu; jestem Ci wdzięczny za to, gdyż wszystko, co Ciebie dotyczy, żywo nas obchodzi. Zdziwienie Mayerberga musiało Ci sprawić przyjemność, jak również uznanie Fielda, którego tak gorąco pragnąłeś poznać. Bardzo pochwalam postanowienie wydania Twoich utworów, gdyż wiele osób słyszy o Tobie, nie mogąc poznać Twych kompozycji, a prawdę mówiąc one powinny by wyprzedzać Cię wszędzie, dokąd zamierzasz się udać. Poza tym dochód, który osiągniesz, da Ci pewien niewielki fundusz, co Ci pozwoli urzeczywistnić zamiar udania się na przyszłą wiosnę do Anglii, gdzie Twoje utwory już będą znane. Nie wątpię, że skorzystasz z życzliwości Twoich wielbicieli, ażeby dać koncert, który może być świetny, a zarazem przynieść pewien dochód; trzeba kuć żelazo, póki gorące i póki to robić możesz. Moje dziecko, mówię Ci szczerze, staraj się mieć w zapasie trochę grosza, zwłaszcza w czasach, w których żyjemy. Wiesz, że miałem zajęcie, z którego dochód wystarczał na przyzwoite utrzymanie, dziś po przeszło dwudziestu latach służby dla społeczeństwa grozi mi utrata drugiej posady. Wiek mój nie pozwala mi już, bym szlifował bruki i biegał za lekcjami, ale nie przestanę dziękować Opatrzności, że dała mi dzieci, które, mam nadzieję, potrafią sobie wystarczyć i zasłużyć na szacunek ludzi. Twoja siostra wychodzi za mąż, gdy otrzymasz ten list, niewątpliwie będzie już po ślubie. Daj Boże, żeby była szczęśliwa! Matka, znasz przecie jej tkliwość, robi wszystko, co jest w naszej mocy, ażeby siostra Twoja miała to, co jest potrzebne w takich okolicznościach. Ślub wezmą tam, gdzie byłeś chrzczony, jest mi to bardzo miłe, chociaż w gruncie rzeczy ta podróż, mimo że krótka, w obecnej porze roku nie bardzo mi dogadza; oszczędzi to jednak niemało kłopotu Twojej Matce, gdyż tutaj, ażeby nikogo nie urazić, trzeba by zaprosić wiele znajomych, których przecież nie można ugościć szklanką wody. Tak więc, moje dzieci, rozproszyliście się po świecie. Tylko Izabela pozostanie przy nas, ale wszyscy będziecie na zawsze połączeni w sercach ojca i matki. Matka i ja bardzo serdecznie Cię ściskamy. Pozdrów pięknie pana Méry. Miałem Ci napisać i dać Twój adres panu Grégoire, lecz byłem u niego kilka razy i nie zastałem go. Musi teraz być w Paryżu. Będzie się pewno widział z panem Norblinem, myślę więc, że gdybyś chciał przesłać Twoim siostrom jakieś drobne kompozycje, to on mógłby się podjąć ich przywiezienia. Musiałbyś się co do tego porozumieć z panem Norblinem. Gdy będziesz miał chwilę czasu, powinieneś przesłać choć słówko odpowiedzi swoim przyjaciołom w Berlinie. Wiesz, jak Dziewanowscy są nam życzliwi i jak Ci sprzyjają. List ten miałem wysłać wczoraj, ale zajęcia nie pozwoliły mi wybrać się dość wcześnie na pocztę. Bądź zdrów i unikaj zbyt długiego przesiadywania wieczorami, to odbiera zdolność do pracy, a widzę z Twego listu, że masz sporo roboty. Po koncercie nie zaszkodziłoby, gdyby który z Twoich przyjaciół dał o nim wzmiankę do gazety, przez to Twoje utwory byłyby bardziej poszukiwane. ",
475,['Fryderyk Chopin'],['Dominik Dziewanowski'],Paryż,Berlin,1833-01-07,,"[Paryż, połowa stycznia 1833]",Do Dominika Dziewanowskiego w Berlinie," Kochany Domusiu! Gdybym miał przyjaciela, co przed kilku laty (przyjaciela z dużym, krzywym nosem, bo tu o innych nie mowa), a więc który przed kilkoma laty ze mną w Szafami bąki zbijał, co mnie zawsze z przekonaniem kochał, a mego ojca i ciotkę z wdzięcznością kochał, i żeby ten, wyjechawszy z kraju, do mnie ani słowa nie pisał, myślałbym najgorzej o nim i chociażby on potem płakał i prosił, nie przebaczyłbym mu – a ja, Fryc, mam jeszcze tyle czoła, że bronię moją negliżencję [1] i odzywam się po długo cichym siedzeniu jak bąk, co z wody łeb wyścibi wtenczas, kiedy go nikt o to nie prosi. Ależ nie będę się silił na eksplikacje, wolę się przyznać do winy, która może z daleka większą się wydaje jak z bliska, albowiem rozerwany jestem na wszystkie strony. Wszedłem w pierwsze towarzystwa, siedzę między ambasadorami, książętami, ministrami; a nawet nie wiem, jakim cudem, bom się sam nie piął. Dla mnie jest to dziś rzecz najpotrzebniejsza, bo stamtąd niby dobry gust wychodzi; zaraz masz większy talent, jeżeli cię w ambasadzie angielskiej czy austriackiej słyszano, zaraz lepiej grasz, jeżeli Cię księżna Vaudemont protegowała. Proteguje – nie mogę napisać, bo baba przed tygodniem umarła; a była to dama na kształt nieboszczki Zielonkowej lub kasztelanowej Połanieckiej, u której dwór bywał, która bardzo wiele czyniła dobrego, wielu arystokratów przechowała podczas pierwszej rewolucji; pierwsza z dam po Julietowych dniach była u dworu, ostatnia z familii starszej Montmorency (posiadaczka mnóstwa białych i czarnych suczek, kanarków, papug i właścicielka najzabawniejszej w świecie wielkim tutejszym małpy, która na wieczorach u niej inne kąsała kontessy). Między artystami mam i przyjaźń, i szacunek; nie pisałbym tego, jak tylko po roku przynajmniej pobycia tutaj, ale dowodem szacunku jest, że mi dedykują swoje kompozycje ludzie z ogromną reputacją wprzódy niż ja im; i tak Pixis swoje ostatnie Wariacje z orkiestrą wojskową mnie przypisał, po wtóre, komponują wariacje na moje temata, Kalkbrermer mojego mazurka jednego zwariował. Uczniowie Konserwatorium, uczniowie Moschelesa, Herza, Kalkbrennera, słowem, artyści skończeni, biorą ode mnie lekcje, stawiają moje imię pod Fieldowskim, słowem, żebym był jeszcze głupszy, myślałbym, że jestem na szczycie mojej kariery; tymczasem widzę, ile jeszcze mam przed sobą, a widzę to tym bardziej, iż żyję ściśle z pierwszymi artystami i wiem, czego każdemu niedostaje. Ale aż mnie wstyd tylu banialuk, com popisał; pochwaliłem się jak dziecko albo jak ten, co czapka na nim gore i sam się zawczasu broni; zmazałbym, ale czasu nie mam drugiej pisać kartki; zresztą, możeś jeszcze mego charakteru nie zapomniał, to sobie przypomnisz tego, co taki dziś, jak wczora, z tą różnicą, że z jednym faworytem, drugi nie chce rosnąć i nie chce. – Pięć lekcji mam dzisiaj dać; myślisz, że majątek zrobię; kabriolet więcej kosztuje i białe rękawiczki, bez których nie miałbyś dobrego tonu. – Kocham karlistów, nie cierpię filipistów, sam jestem rewolucjonistą, zatem nic sobie z pieniędzy nie robię, tylko z przyjaźni, o którą cię błagam i proszę. F.F. Chopin. [1] Negliżencja (z fr. négligence ) – niedbalstwo, opieszałość. ",
476,['Fryderyk Chopin'],['Adam Jerzy Czartoryski'],Paryż,Paryż,1833-01-16,,"[Paryż], Dn. 16. stycz. 1833",Do Prezesa Towarzystwa Polsko-Literackiego w Paryżu," Uwiadomienie o wyborze na członka stowarzyszonego, jakim mnie zaszczycić raczyło Towarzystwo Literackie, doszło mnie 15 b. m. Upraszam Pana W. Prezesa, abyś zechciał być tłumaczem wdzięczności mojej przed rodakami, którzy mi tak mocny dowód zachęty i pobłażania dali. Zaszczyt wejścia w ich grono będzie mi bodźcem do nowych prac odpowiadających celowi Towarzystwa, któremu niosę gotowość do usług ze wszystkich sił moich. Zostaję z głębokim uszanowaniem prawdziwym Sługą FF. Chopin urodzony dn. 1 marca 1810 r. we wsi Żelazowa Wola w województwie mazowieckim. ",
495,['Mikołaj Chopin'],['Fryderyk Chopin'],Warszawa,Paryż,1833-02-15,,"[Warszawa, 15 lutego 1833]",Mikołaj Chopin do Fr. Chopina w Paryżu," Drogie dziecko moje, list Twój z 27 bm. nadszedł i sprawił nam nie mniej przyjemności niż poprzednie, bo nic nas więcej nad Ciebie nie może interesować. Wszystko to, co nam piszesz o tym, jak czas spędzasz, uspokaja nas co do Twoich potrzeb, ale, mój drogi, grosik na czarną godzinę – nie przestaję Ci tego zalecać – uspokoi nas podwójnie. Co do Twego zdrowia, to miło mi wiedzieć, że pojmujesz należycie jego wartość, ażeby unikać wszystkiego, co by dlań mogło być zgubne. Mówię Ci, że zbyt długie wieczorne przyjęcia stają się w końcu męczące, a musiałeś też zauważyć, iż jesteś mniej usposobiony rankiem do pracy nad kompozycją; przypominam sobie, że była to Twa ulubiona pora. Czuję doskonale, że dobre przyjęcie, jakiego doznajesz, pochlebia Ci i pozwala zawierać codziennie nowe znajomości pośród osób wybitnych, lecz o zdrowie powinieneś dbać przede wszystkim, wierzaj mi. Moje dziecko, to jedno pozwala nam z większą cierpliwością znosić Twą nieobecność, i Bogu niech będzie chwała, że powietrze paryskie Ci służy. Widzę z przyjemnością, że zamierzasz na serio dać koncert i przewidujesz, iż będzie zyskowniejszy od zeszłorocznego. Ale widzę również, że chociaż miasto jest ogromne, nie łatwo wam, muzykom, znaleźć w Paryżu lokal, skoro będziesz zmuszony wziąć tę samą salę, co w ubiegłym roku. Obyś napotkał na mniej przeszkód, gdyż, wyznaję Ci, obawiam się zazdrości Kal[kbrennera], dla którego, jak mi się zdaje, rywalizacja jest nieco niespodziewana. Oszczędzaj go zawsze. Co do nas, moje dziecko, to miewamy się dzięki Bogu dosyć dobrze; trzymamy się, jak możemy. Mamy zawsze kilku pensjonarzy, ale że kształcą się w domu, więc nauczyciele dużo kosztują, i zostaje zaledwie na samo życie. Ponieważ moje zajęcia naprzeciwko są jeszcze zawieszone i nie wychodzę z domu, czuję się więc daleko lepiej, ale mam tylko połowę tego, com miał do niedawna; lecz nie trapię się tym, potrzeby nasze są niewielkie, dzieci nasze mają się dobrze, mogą sobie wystarczyć i jeśli im nic nie zostawię, to będą wiedziały, że nie dlatego, iż nie pracowałem. Tak więc, jestem, a raczej jesteśmy zadowoleni i żywimy nadzieję, że Ciebie kiedyś ujrzymy. Nadzieja ta jest bardzo przyjemna, a nasze pragnienie nader silne; oczekując, że się kiedyś spełnią, ściskamy Cię bardzo serdecznie, Twoja dobra matka i ja. Ch. Pozdrów najpiękniej Nowakowskiego; staraj się być mu pomocnym, ile tylko zdołasz. Tysiące pozdrowień dla p. Méry. A propos , nie donosisz nam, czy skończyłeś Twój 3-ci Koncert ; wyznaję, iż wątpię, i nie byłoby mi to zbyt przykre, gdyż trzeba do tego nazbyt wiele napięcia umysłu, a gdy się mało sypia, to jest się mniej usposobionym, jak Ci już o tym pisałem. Ponieważ nie miałeś polecenia, jak w Wiedniu, do pewnej osoby, nigdy więc o niej nie wspominałeś; czyż nie spotykasz nikogo z domu tego u tych, u których bywasz? ",
496,['Izabela Chopin'],['Fryderyk Chopin'],Warszawa,Paryż,1833-02-15,,"[Warszawa, 15 lutego 1833]",Izabela Chopin do Fr. Chopina w Paryżu," [...] o miłych lub przykrych iluzji prawdziwości zapewnić może. Humor więc mój jest nieznośny dla samej siebie. Siedzę w domu, rano uczę dzieci, których mam czterech chłopczyków, z których najmniejszego grać uczę. Cóż Ty na to? On jest przekonany, że ja go wiele nauczyć mogę, bo chcę i wiele umiem; na przekonanie o tej prawdzie daję Ci dowód; pytał mi się, czy Ty lepiej grasz ode mnie, i żadnym sposobem o wyższości Twojej przekonać się nie chciał, na koniec powiedział, że nie pojmuje, jak to Ty grać musisz. Poczciwy z niego chłopiec! Piszesz, że się spodziewasz, że drugie Nokturno nieźle grać muszę, a gdy ten list przyszedł, jeszcze ich nie widziałam; bo p. Ł. mówi, żeś Ty je jej darował, ale jednak była tak łaskawą, że na prośby nasze przed parą dniami ich pożyczyła. Gram je więc co dzień z wielką rozkoszą; cóż z tego, że każdą nutkę wygram, kiedy bez tej duszy, z jaką je tworzyłeś! – Dziś koncert panny Weinert. Panna Orłowska śpiewa. – Ale, Sinosio [?] poczciwy dostał z miłości pomieszania zmysłów. Przy śpiesznej kuracji przyszedł do siebie; już zdrów, ale można się spodziewać, że to nie na długo. – Była tu wczoraj Lorka [...] ",
477,['Henri Herz'],['Fryderyk Chopin'],Paryż,Paryż,1833-03-17,1833-03-24,"[Paryż, marzec 1833]",Henryk Herz do Fr. Chopina w Paryżu," Mój drogi przyjacielu, Proszę łaskawie przyjść do mnie na chwilę dzisiaj między 4 a 5, by skompletować nasze 8 rąk. Byłbym Panu bardzo zobowiązany! Serdecznie Panu oddany H. Herz. ",
479,['Antoni Barciński'],['Fryderyk Chopin'],Warszawa,Paryż,1833-04-13,,"[Warszawa], 13 kwietnia 1833",Antoni Barciński do Fr. Chopina w Paryżu," Kochany Fryciu, najmilej dla mnie tym Cię imieniem uczcić, bo ono przypomina mi chwile, w których bawiłem się z Tobą, cieszyłem się Twoją wesołością. Dziś, pozbawiony rozkoszy słuchania boskiej i zachwycającej muzyki, żyję samymi tylko wspomnieniami. Dałeś mi uczuć harmonię i piękność tonów, które cudownie spod twych wydobywały się palców, dlatego, abym mocniej cierpiał z oddalenia się Twego. Nadzieja, ta zwodnicza potrawa, przypadająca do gustu wszystkim bez wyjątku ludziom na świecie, i mnie tuczy, i każe mi się spodziewać, że się z sobą zobaczymy. Stary Twój przyjaciel kocha Cię, kocha czule i z pewnym rodzajem szacunku i uwielbienia, na które Twój geniusz zasługuje. Pamiętaj więc o sobie, jak o drugich, przynajmniej do pewnego czasu; jest to maksyma nie najszlachetniejsza, ale koniecznie do zabezpieczenia własnego szczęścia potrzebna; bez niej nieraz byśmy srodze cierpieli. Nie mogę dokończyć. Zaklinam Cię na wszystko, pogardzaj podłym, nikczemnym gałganem, jakim jest Brawach [?]; człowiek ten powinien być wymazanym na zawsze z rzędu towarzystw. Bywaj zdrów i mnie kochaj. Antoni. ",
478,['Mikołaj Chopin'],['Fryderyk Chopin'],Warszawa,Paryż,1833-04-13,,"[Warszawa], 13 kwietnia 1833",Mikołaj Chopin do Fr. Chopina w Paryżu," Bardzo mnie cieszy, moje drogie dziecko, że masz już koncert poza sobą, widzę jednak, że nie mógłbyś na to liczyć, jako na źródło zarobku, gdy będziesz w potrzebie, ponieważ koszty równe są dochodom; lecz jeżeli Ty jesteś zadowolony, to i my jesteśmy radzi. Jednakże nie przestanę Ci powtarzać, że dopóki nie postarasz się odłożyć paru tysięcy franków, będę uważał, że jesteś godzien pożałowania pomimo Twego talentu i pochlebstw, którymi Cię darzą; pochlebstwa – to dym, nie wspomogą Cię w potrzebie. Gdyby, broń Boże, niedomagania lub choroba zmusiły Cię do przerwania lekcji, to grozi Ci nędza na obczyźnie. Ta myśl, przyznam Ci się, często mię dręczy, gdyż widzę, że żyjesz z dnia na dzień i że nie stać Cię nawet na pokrycie kosztów najkrótszej podróży, choćby w granicach kraju, w którym przebywasz. Pisałeś o projekcie podróży do Anglii, ale za co? I to do kraju, gdzie panuje tak niezwykła drożyzna? Jeżeli tak dalej żyć będziesz, to sądzę, że zostaniesz na zawsze paryżaninem. Nie sądź, iż chciałbym, abyś był skąpy, pragnę tylko, abyś mniej obojętnie myślał o przyszłości. Co zaś do tego, że gazety nie piszą o Twoich postępach, to zapewniam Cię, drogie dziecko, że ambicja moja nie sięga tak daleko, chodzi mi przede wszystkim o to, żebyś miał byt zapewniony; a fałszywość Kal[kbrennera] – która jest oczywista, widzę bowiem, że nieraz musiała Cię przez niego boleć głowa – martwi mnie ze względu na Ciebie. Przyznam Ci, iż dałeś dowód wielkiej poczciwości, żeś mu cośkolwiek dedykował! Nie powiem, bym pragnął go zobaczyć, ale gdyby tu przyjechał, potrafię jednakże nie dać tego poznać po sobie. Nokturny Twoje i Mazurki zostały ponownie wydane w Lipsku, rozprzedano je tutaj w kilka dni. Jawurek mówił mi, że wziął się do tego za późno. Słyszałem od kuzynów p. Walewskiego, że ma tu przyjechać; jeżeli tak będzie, to skorzystaj i prześlij przez niego egzemplarz swego Koncertu , o ile już jest wydrukowany. Izabela postara się zagrać nam z niego kilka fragmentów. Ludwika nie ma jeszcze fortepianu, gdyż dotychczas nie jestem w stanie zdobyć się na taki wydatek; przykro mi, że trzeba sobie tego odmówić, ale ostatecznie nie jest to nieszczęście. Jeśli chodzi o nasze zdrowie, to, Bogu dzięki, miewamy się dość dobrze. Środki nasze są teraz bardzo skromne, ale na szczęście umiemy ograniczać nasze potrzeby i wystarcza nam to, co zarabiamy. Izabela jest przy nas i wszędzie... [słowa nieczytelne] o Tobie i o Twojej siostrze; uprzedza ona we wszystkim nasze życzenia, co uprzyjemnia nam samotne życie, i dzięki niej zdaje się nam, że jesteśmy jeszcze wszyscy razem, chociaż Ciebie tu nie ma. Powiedziałem Ci, co czuję i co myślę; jeśli znajdziesz w tym coś, co się nie zgadza z Twoim sposobem życia i myślenia, złóż to na karb zbyt wielkiej troskliwości ojca, który Cię serdecznie kocha. Twoja Matka ściska Cię czule. Ch. ",
480,['Fryderyk Chopin'],['Ferdynand Hiller'],Paryż,Frankfurt,1833-06-20,,"[Paryż, 20 czerwca 1833]","Franciszek Liszt, Fr. Chopin i August Franchomme do Ferdynanda Hillera we Frankfurcie"," [Dziś co najmniej po raz dwudziesty wyznaczamy sobie rendez-vous to u mnie, to tutaj z zamiarem napisania do Pana i zawsze jakaś wizyta lub inna nieprzewidziana przeszkoda nas zaskakuje. Nie wiem, czy Chopin potrafi nas przed Panem wytłumaczyć; moim zdaniem, przekroczyliśmy do tego stopnia granice grubiaństwa i braku wychowania, że żadne tłumaczenia nie są już ani możliwe, ani dopuszczalne. Dzieliliśmy serdecznie Pański smutek, a jeszcze serdeczniej pragnęliśmy być przy Panu, by w miarę możności złagodzić gorycz w Pańskim sercu.] Mój poprzednik tak dobrze wszystko wyraził, że ja już nie mogę nic dodać, aby wytłumaczyć szczegółowo moje niedbalstwo czy lenistwo, czy grypę, czy roztargnienie – czy, czy, czy... Pan wie, że lepiej umiem wypowiadać się ustnie, więc gdy jesienią będę Pana późnym wieczorem odprowadzał przez bulwary do Pańskiej matki, postaram się uzyskać Jego przebaczenie. Piszę nie wiedząc, co moje pióro bazgrze, gdyż w tej chwili Liszt gra moje Etiudy i przenosi mnie poza obręb rozsądnych myśli. Chciałbym mu wykraść sposób wykonywania moich własnych utworów. Z przyjaciół Pana, którzy pozostali w Paryżu, często tej zimy i na wiosnę widywałem rodzinę Léo i ich kółko. Bywały również wieczory u pewnych Ambasadorowych i nie zdarzyło się, by na którym nie wspominano o kimś, kto bawi we Frankfurcie. Pani Eichthal przesyła Panu tysiące miłych słów. Wyjazd Pański zasmucił rodzinę Platerów; prosili mnie o wyrażenie Panu ich współczucia. [Pani Apponyi miała mi bardzo za złe, że nie zaprowadziłem Pana do niej przed Jego wyjazdem; ma nadzieję, że po powrocie zechce Pan pamiętać o danej mi obietnicy. To samo mogę powiedzieć Panu o pewnej damie, która nie jest ambasadorową. Czy zna Pan cudowne Etiudy Chopina?...] Są wspaniałe! a jednak istnieć będą tylko tak długo, póki się Pańskie nie ukażą [to tylko skromność autora!!!]. To tylko złośliwość ze strony mentora – bo żeby Panu lepiej rzecz całą wytłumaczyć, muszę dodać, że poprawia moje błędy ortograficzne [metodą pana Marlet. Wróci Pan do nas we] wrześniu, prawda? Niech się Pan posta[ra nas zawiadomić o dniu swego przyjazdu, bo postanowiliśmy urządzić Panu serenadę (czyli kocią muzykę). Zespół najwybitniejszych artystów stolicy – p. Franchomme (obecny), pani Petzold i abbé Bardin, koryfeusz z ulicy d’Amboise (i innych pobliskich), Maurycy Schlesinger, wujowie, ciotki, szwagrowie, szwagierki itd., itd.] na trzecim planie itd. Wydawcy odpowiedzialni [ F. Liszt ], F. Chopin , [ Aug. Franchomme ] A propos , spotkałem wczoraj Heinego, który polecił mi Pana serdecznie, serdecznie pozdrowić. Jeszcze raz à propos , daruj mi te wszystkie „Pan” – proszę, byś mi je wybaczył. Gdy będziesz miał wolną chwilę, prześlij nam trochę wiadomości o sobie – są nam bardzo drogie. Paryż, rue de la Chaussée d’Antin No 5. Zajmuję teraz mieszkanie Francka – wyjechał do Londynu i Berlina. Czuję się doskonale w tych ścianach, gdzieśmy się tak często spotykali. Berlioz każe Cię uściskać. Co do starego Baillota, jest teraz w Szwajcarii, w Genewie, domyślasz się więc, że nie mogę Ci przesłać Koncertu Bacha . ",
467,['Fryderyk Chopin'],['August Franchomme'],Tours,Tours,1833-08-25,1833-09-10,"[Tours, przełom sierpnia i września 1833]",Do Augusta Franchomme w Tours, Pan Franchoimme zechce przyjść przywitać swego przyjaciela Baudiot z domu Cap (do La Boule d’Or). ,
481,['Fryderyk Chopin'],['August Franchomme'],,,1833-09-14,1833-09-18,"Zaczęty w sobotę 14-go, skończony w środę 18-go b. m. [września 1833]",List Fryderyka Chopina do Auguste’a Franchomme’a," Drogi Przyjacielu. Na nic by się zdało tłumaczyć się z mojego milczenia. Żebyż moje myśli same mogły się przenieść na pocztę, bez rzucania ich na papier! – Poza tym znasz mnie za dobrze, by nie wiedzieć, że niestety nigdy nie robię tego, co powinienem. Podróżowałem bardzo wygodnie (z wyjątkiem jednego niemiłego epizodu: sprawcą jego był pewien niezwykle woniejący pan, który jechał do Chartres; niespodziewanie wsiadł w nocy). W Paryżu zastałem więcej pracy, niż jej miałem przed wyjazdem; to mi zapewne uniemożliwi przyjazd do Ciebie do Côteau! Côteau! ach Côteau! Moje dziecko, powiedz całemu domowi w Côteau, że nigdy nie zapomnę mego pobytu w Turenii, że tyle dobroci obowiązuje do wiecznej wdzięczności. Powiadają, żem utył, że dobrze wyglądam – czuję się doskonale dzięki mym sąsiadkom przy obiedzie, które mnie otaczały prawdziwie macierzyńską opieką. Gdy myślę o tym, wszystko to wydaje mi się tak miłym snem, że chciałbym śnić jeszcze... A wieśniaczki z Pornic! a mąka! a raczej Twój nos o kształcie wdzięcznym... który musiałeś zanurzyć w...? Bardzo interesująca wizyta przerwała mi list zaczęty trzy dni temu; dopiero dzisiaj mogę skończyć. Hiller każe Cię ucałować, i Maurycy, i wszyscy. Bilecik Twój zaniosłem Twemu bratu, ale nie zastałem go w domu. Paër , którego widziałem kilka dni temu, mówił mi o Twoim powrocie. Przyjeżdżaj do nas tłusty i zdrów jak ja. Jeszcze raz mnóstwo serdeczności dla szanownej rodziny Forestów. Nie mam ni słów, ni możności wyrażenia wszystkiego, co dla nich czuję. Wybacz mi. Uściśnij mi dłoń – ja Cię klepię po ramieniu – ściskam – całuję. Do widzenia, mój drogi! F . Ch . Hoffmann, gruby Hoffmann i szczupły Smitkowski również Cię całują. "," List Fryderyka Chopina do Auguste’a Franchomme’a w Tours, „Cher ami, Il serait inutile de m’excuser sur mon silence [...]”, sygn.: [nieczytelne], [Paryż], 14–18\/[09\/1833], s. 4. "
482,['Mikołaj Chopin'],['Fryderyk Chopin'],Warszawa,Paryż,1833-10-07,,"[Warszawa, 7 grudnia 1833]",Mikołaj Chopin do Fr. Chopina w Paryżu," Moje drogie dziecko. List Twój z 24. sprawił mi przyjemną niespodziankę: doręczono mi go w dzień moich imienin, w chwili gdy wychodziłem, by Twego siostrzeńca podawać do chrztu. Wdzięczny Ci jestem za pamięć, myślałem dużo o Tobie i o tych czasach, kiedy w tym dniu wszystkich was miałem zgromadzonych dokoła siebie. Jeżeli nie mam już tej przyjemności, to mam za to pociechę, że wszyscy spełniliście moje życzenia, tj. idziecie drogą cnoty i jesteście w stanie sami sobie wystarczać; obyście byli szczęśliwi! Opinia, którą starasz się o sobie wyrobić, zapewni Ci niechybnie miłe względy w towarzystwie i szacunek znawców. Widzę z Twoich listów, że jesteś bardzo zajęty; w Twoim wieku zajęcie jest konieczne, bezczynność bywa nieraz szkodliwa, lecz źle byłoby, gdybyś miał być przeciążony pracą, bo powinieneś myśleć o swoim zdrowiu, a Twoje zajęcia nie są przecież mechaniczne. Nie mam Ci za złe, że szukasz rozrywki bywając w wielkim świecie, jedynie obawiam się, że wieczory te przeciągają się zbyt długo, a Tobie wszak potrzeba wypoczynku. Dziękuję po tysiąc razy Opatrzności, że dotychczas raczyła Ci zachować zdrowie, oby zawsze czuwała nad Tobą. Wspominałeś o podróży, należy jednak korzystać z pięknych dni lata albo trzymać się przysłowia, które przytoczyłeś w Twym ostatnim liście. Wiele osób powinno się go trzymać i dla własnego, i dla innych pożytku. Ale człowiekowi zdaje się, że wszędzie dobrze, gdzie go nie ma; nie mówię tego do Ciebie, bo Ty chyba zdajesz sobie sprawę, w jak szczęśliwym jesteś położeniu, jeżeli chodzi o Twoją sztukę, i jak wyjątkowe masz warunki, by ją uprawiać. Tutaj jest mnóstwo profesorów dających lekcje muzyki, a widziałem niedawno w pewnym składzie nut, że walce, polonezy, utwory mające wielką wziętość, są bardzo poszukiwane; im krótsze, tym bardziej są w modzie. Są jednakże osoby, które pragną posiadać twoje kompozycje; nie wiem, czy je grają, nie znalazłbyś więc nic, co by odpowiadało Twoim oczekiwaniom. Na tym kończę i donoszę Ci, że Bogu dzięki miewamy się dość dobrze, że trzymamy się, jak możemy, że dotychczas nie odczuwamy niedostatku, że jesteśmy zadowoleni z naszych skromnych warunków, gdyż umiemy ograniczać nasze potrzeby. Tytus jest tutaj, widziałem go wczoraj; przyrzekł mi napisać do Ciebie, ale ponieważ dawno już nie miałeś od nas wiadomości, nie chcę przepuścić tej poczty, z obawy, byś nie był o nas niespokojny. Oboje z Matką całujemy Cię i tulimy do serca. Chopin. Tysiące pięknych pozdrowień dla p. Hoffmanna; jakże się cieszę, iż jesteście razem! A propos Marcelina, już nie pojedzie do Paryża. ",
499,['Ferenc Liszt'],['Fryderyk Chopin'],Paryż,Paryż,1833-12-01,1834-12-31,"[Paryż, grudzień 1833 – grudzień 1834?]",Franciszek Liszt do Fr. Chopina w Paryżu," Przyjacielowi Chopinowi. Drogi Chopinie. Jestem fizycznie, moralnie i absolutnie niezdolny wyjść z domu dzisiaj rano. Pójdź do Nourrita, którego już wczoraj uprzedziłem, i wytłumacz mnie przed nim. Addio , drogi! F. L. ",
483,['Izabela Chopin'],['Fryderyk Chopin'],Warszawa,Paryż,1833-12-07,,"[Warszawa, 7 grudnia 1833]",Izabela Chopin do Fr. Chopina w Paryżu," Mój kochany Fryderyku, odebraliśmy list od Ciebie wczoraj, właśnie na sam dzień Imienin, ucieszył nas mocno z Tobą, którego rysy nie są tak wyraźne jak w miniaturze, co Jacques malował. Ludwika jeszcze nie widziała tego, chociaż wczoraj wszyscy byliśmy u nich wieczór na chrzcinach małego Henrysia, którego Papa z Pruszakową w jedną, a Tabęcki z Krzysztofowiczową w drugą parę do chrztu trzymali. Ładny dzieciak; było wiele gości w ich małym pomieszkaniu, był Tytus z bratem, obydwa są w Warszawie; Tytus tu długo zabawi, bo siostra jego także na zimę do miasta przyjechała. Mleczkowa Ci się kłania i chociaż się malowanym Tobą onegdaj cieszyła (bo u nas, jak zwykle w wigilią imienin, była z mężem i matką), kazała Ci napisać, że wolałaby Cię, żebyś przyjechał. Jej mała Marynia ładna dziecina. Ludwika coraz to lepiej wygląda. Dała się malować z malcem na imieniny Papie; jest podobna, ale nie bardzo, podług mnie, ale Papa znajduje wielkie podobieństwo. Ziemięcki ją malował, sam się ofiarował. W przyjaźni żyją, więc nie można było odmówić. Ten bilecik oddam własnoręcznie, ale już przez nas nie odbierzesz odpowiedzi i proszę Cię, nie podejmuj się więcej, tego Ci nawet za złe wziąć nie będą mogli. W tej chwili przyszedł Now[akowski] i znajduje też Ciebie nietrafionego; chociaż poznał, że to ty, ale znajduje cię do Reichstala podobnym. Mój drogi, nie odbierzesz dziś listu od Ludwiki, bo po wczorajszym wieczorze trudno; ale nie chcemy się już zatrzymywać dłużej, żeby Cię niespokojności nie nabawić, chociaż w istocie nie masz się co o nas turbować. Nie myśl jednak, żebyśmy się tu bawili; nie, mój kochany, to są tylko nadzwyczajne przypadki. Mój drogi, ja nie wiem, co pisać. Now[akowski] na lekcję czeka, a poczta odchodzi. Pan Michał na wczoraj przyjechał. O mój drogi Frycu, uczę się etiudów i pierwszego sola z Koncertu , cóż Ty na to? To już za wiele śmiałości, nieprawda? Ale to wszystko w nadziei, że jak Ty pannie Lambert w nagrodę zagrałeś Koncert , czyli słuchałeś jej, tak i mnie to spotka. Trzeba być głupią, żeby takie tworzyć sobie iluzje, ale czym by było nasze życie bez nich! A ja w istocie wzdycham ciągle, wzdycham do tego połączenia, jak to dawniej było; ale to na próżno, zawsze tylko cząstka razem być może! Żeby przynajmniej, kiedy nie pod jednym dachem, to przynajmniej w jednym żyć miejscu, nie w takim ciągłym utęsknieniu jak teraz! Bywaj zdrów, idę na lekcję. Wszyscy Cię znajomi całują. P. Michał dopisuje się. Daj buzi kochającej Cię Izabeli. Mój kochany, ja znów wracam do listu. Piszesz o tym, że Twoje amory tu. Pókiś Ty milczał, i ja także; ale ja o nich wiem i wierzę, i razem z Tobą dziwię się, jak można być tak nieczułą. Pałac widać miał większe powaby, ale widać Tyś źle interesa robił; ale dobry gust, czucie! Ach, czucie! ale widać tylko w śpiewie, na Tobie dowód. Tymczasem daj buzi, już się śpieszę. ",
484,['Antoni Barciński'],['Fryderyk Chopin'],Warszawa,Paryż,1833-12-07,,"[Warszawa, 7 grudnia 1833]",Antoni Barciński do Fr. Chopina w Paryżu, Zdrowia i pomyślności życzy Ci Twój wielce przywiązany Bartek. ,
485,['Michał Skarbek'],['Fryderyk Chopin'],Warszawa,Paryż,1833-12-07,,"[Warszawa, 7 grudnia 1833]",Michał Skarbek do Fr. Chopina w Paryżu," Kontent jestem, że trafiłem na moment, w którym piszą do Ciebie, i że mam sposobność uściskać Ciebie i przypomnieć się Twojej pamięci i przyjaźni. Pan Michał jest zawsze ten sam, szczerze Ciebie i całą Twoją familię kochający. Kiedy się zobaczymy i uściśniemy, wynagrodzim sobie Twoją niebytność w Warszawie. Ile razy przyjeżdżam do niej, zaglądam do miniatury Twojej i witam się z nią jak gdyby z Tobą samym. Ściskam Ciebie serdecznie. M. ",
509,['Hector Berlioz'],['Fryderyk Chopin'],Paryż,Paryż,1834-01-01,1835-05-31,"[Paryż, ok. 1834]",Hektor Berlioz do Fr. Chopina w Paryżu," Drogi mój Chopinie. Proszę, niech mnie Pan wytłumaczy przed Lisztem [w oryg. Listz] i tymi panami; nie będę mógł być dzisiaj wieczorem na Waszym obiedzie; mam za dużo pracy. Sądzę, że zobaczę Pana i Liszta pojutrze rano. Szczerze oddany H. Berlioz. ",
511,['Fryderyk Chopin'],['Julian Fontana'],Paryż,Paryż,1834-01-01,1834-12-31,"[Paryż, 1834]",Do Juliana Fontany w Paryżu," Proszę Cię, jeżeli możesz, przepisz mi Prel. As , bobym je chciał Perthuisowi dać. On jutro wyjeżdża, a Ty kiedy? Jeżeli chcesz mnie widzieć, to dziś około 8 – 9. 
   ",
488,['François-Joseph Fétis'],['Fryderyk Chopin'],Paryż,Paryż,1834-01-01,1834-01-31,"[Paryż, styczeń 1834]",Franciszek Fétis do Fr. Chopina w Paryżu," Drogi Panie, „Revue Musicale” dobiega ósmego roku swego istnienia. Pomimo powodzenia, które stwierdza tak długa egzystencja, sądzę, że mam wiele do zrobienia, aby zwiększyć jeszcze jej poczytność. Proszę więc Pana o łaskawą pomoc przez podanie mi listy osób z otoczenia Pana, którym według Pana odpowiadałaby lektura „Revue”, abym mógł przesłać im kilka okazowych numerów. Proszę przyjąć wyrazy najgłębszego szacunku. C. F. Fétis. ",
490,['Adam Crémieux'],['Fryderyk Chopin'],Paryż,Paryż,1834-01-01,1834-12-31,"[Paryż, być może początek 1834]",Adam Crémieux do Fr. Chopina w Paryżu," Panie, do listu mojej żony zakradł się błąd co do dnia; prosiła Pana o przybycie do nas na obiad we wtorek ; tymczasem miała na myśli czwartek , a raczej nie pomyślała o tym, że we wtorek mam przemawiać o 7 wieczorem na zgromadzeniu politycznym. Przepraszam Drogiego Pana za to, niechże Pan będzie łaskaw odczytać w bileciku mojej żony czwartek zamiast wtorku; proszę gorąco o nieobiecywanie się na ten dzień gdzie indziej. Liczymy na Pana i cieszymy się bardzo na Jego przybycie. Znany jest Panu mój szacunek i oddanie; proszę o przyjęcie najszczerszych wyrazów tych uczuć Ad. Crémieux. ",
489,['Adam Crémieux'],['Fryderyk Chopin'],Paryż,Paryż,1834-02-13,,"Paryż, 13 lutego 1834",Adam Crémieux do Fr. Chopina w Paryżu," Czy zechciałby Pan przybyć do nas w najbliższy czwartek 20 lutego na skromny obiad rodzinny, który pozwoliłby nam, nareszcie poznać Pana bliżej i spędzić z Nim kilka godzin? Mój przyjaciel Liszt podejmuje się oddać Panu ten bilecik; obiecuje mi w Pana imieniu, że Pan z nim przyjdzie. Mam nadzieję, że oboje z żoną nie zostaniemy pozbawieni tej przyjemności, która jest dla nas prawdziwym świętem. Pański oddany sługa Ad. Crémieux. ",
491,['Mikołaj Chopin'],['Fryderyk Chopin'],Warszawa,Paryż,1834-03-19,1834-04-30,"[Warszawa, początek 1834]",Mikołaj Chopin do Fr. Chopina w Paryżu," Moje drogie dziecko. Zaczynałem się o Ciebie niepokoić, gdyż Twój list z 7-go otrzymaliśmy dopiero 18-go, lecz łatwo mi zrozumieć, że zajęcia Twe nie pozwoliły Ci wcześniej do nas napisać. Nie wiem, skąd Ci przyszło na myśl, że chorowałem? Nie, mój drogi, zdaje mi się przecież, że Ci pisałem, iż zdrowie nasze jest tak dobre, jak tylko być może w naszym wieku, i że nie tracimy nadziei zobaczenia Ciebie pewnego dnia; tylko szanuj się, nie przeciążaj pracą, ceremonialnymi wizytami i długimi przyjęciami wieczornymi. Wiem, że wszystko to robisz dla zdobycia imienia a także dla rozrywki. Żałuję prawdziwie, że nie masz przy sobie dobrego przyjaciela, bo sądząc z tego, co nam donosisz, poprzednio nie dobrze trafiłeś, ostatecznie nie można przyjmować wszystkich w pokoju zadymionym, zwłaszcza gdy się samemu – tak jak Ty – nie pali. Smutno jednak nie mieć u siebie do kogo przemówić słowa. To, co piszesz o swych zasadach, sprawia mi przyjemność. Tak, drogie moje dziecko, młody człowiek łatwo może pobłądzić, jeśli sam nad sobą nie czuwa. Mogłoby się zdarzyć, że Twój talent i Twoja uprzejmość w obcowaniu zrobią na kimś wrażenie; unikaj w swoim wieku jakiegoś fałszywego kroku, nie daj się wplątać w żadną intrygę, mogłoby Cię to narazić na wiele przykrości. Wreszcie, bądź zawsze przezorny i nie dawaj powodu do plotek; znasz ten tak zwany wielki świat, który widziany z bliska, jest bardzo mały, lecz trzeba go brać takim, jakim jest, i milczeć. – Ale mówmy o czym innym. Twoja starsza siostra jest zadowolona i szczęśliwa, śliczne dziecko utrwaliło związek między nią a mężem. Młodsza, być może, nie pozostanie długo z nami. Twój przyjaciel Barc[iński] oświadczył się o nią i otrzymał nasze zezwolenie. Drogie dziecko – oby była tak szczęśliwa, jak na to zasługuje i jak my tego pragniemy. A jak się układają Twoje sprawy, moje dziecko? Czy możesz odłożyć kilka groszy (to zwykła moja piosenka)? Nie opuszczaj żadnej sposobności, słuchaj mnie, ciułaj sobie powoli fundusik, ale radziłbym Ci umieścić go w papierach, które mógłbyś zrealizować w każdej chwili. Co myślisz robić podczas lata? czy zamierzasz udać się w małą podróż po Niemczech, jak Ci radzono, czy raczej zostaniesz spokojnie w Paryżu, jeśli nie brak Ci lekcji? Wprawdzie dla dodania bodźca krytykom niemieckim nieźle by było, gdyby mogli Twe dzieła usłyszeć w Twym własnym wykonaniu, i być może, wróciłyby Ci się koszta podróży. W tej sprawie nic Ci nie radzę, masz dosyć rozsądku, by postąpić właściwie. Brykczyński jeszcze nie otrzymał swych książek i nie ma o nich żadnych wiadomości, nie wie, co się z nimi stało. Postaraj się czegoś o nich dowiedzieć. – Mój drogi, nie żałuj opłaty za listy, staraj się wynagradzać nam swą nieobecność tak często, jak tylko będziesz mógł; gdy mówisz nam o sobie, zdaje się nam, jakbyśmy rozmawiali z Tobą, i te drobne szczegóły, które nam przesyłasz, sprawiają przyjemność zarówno nam, jak wszystkim, którzy Ci dobrze życzą. Twój przyjaciel Tytus jest u siebie na wsi, zdaje się, że Ci przesłałem jego adres. Stary Jawurek jest niebezpiecznie chory; Elsner udziela lekcji napracowawszy się przez całe życie. Zamiary Ludwiki są bardzo piękne lecz bardzo trudne do urzeczywistnienia w tak krótkim czasie, jak ona sobie to wyobraża. Ostatecznie wszystko to powinno Ci dowodzić, że myślimy o Tobie, że Cię kochamy z całego serca. Twoja kochająca matka i ja ściskamy Cię bardzo serdecznie Ch. O ile – jako samotny – podzielisz z kimś Twe mieszkanie, wybieraj dobrze i bądź pewien jego prowadzenia się, bo wszędzie spotkać można wilka w jagnięcej skórze, zwłaszcza w wieku, w którym żyjemy. ",
486,['Fryderyk Chopin'],['Julian Fontana'],Paryż,Paryż,1834-04-01,1834-04-12,"[Paryż, bez daty]",Do Juliana Fontany w Paryżu," Moje Życie! Posyłam Ci zaprosiny Schunkego  – i przy tym zapytuję się, czy czasem nie Tobie pożyczyłem Witwickiego piosnek . Znaleźć ich nie mogę. Na wiatr Ci się o nich pytam. Dzisiaj, t. à. v. FF. Chopin. 
   ",
492,['Mikołaj Chopin'],['Fryderyk Chopin'],Warszawa,Paryż,1834-04-26,,"Warszawa, 26 kwietnia 1834",Mikołaj Chopin do Fr. Chopina w Paryżu," Moje drogie dziecko. Otrzymaliśmy właśnie Twój list z 13, a oczekiwaliśmy go niecierpliwie, gdyż w porównaniu z poprzednimi opóźnił się. Nie będę Ci mówił, jaką nam sprawił przyjemność przynosząc wiadomość, żeś zdrów i że wciąż pracujesz nad zdobyciem sobie rozgłosu; łatwo sobie wyobrazisz naszą radość wiedząc, jak Cię kochamy. Wspominasz o projekcie odbycia małej podróży, żeby się trochę rozerwać; pochwalam ten zamiar, gdyż znajdziesz sposobność, ażeby się dać usłyszeć i zdobyć więcej wziętości dla Twoich kompozycji w krajach, gdzie fortepian jest ulubionym instrumentem; ponieważ jednak podróż ta pociągnie za sobą nieco wydatków i Ty [wyrazy nieczytelne] lekcje, może, gdybyś miał sposobność dania koncertu, miałbyś czym pokryć koszta podróży. Ponieważ sam wyznajesz, że bywasz czasem roztargniony, to może dobrze czynię przypominając Ci, byś nie zaniedbał zaopatrzenia swego paszportu we wszelkie potrzebne formalności, ażebyś nie był narażony na żadne kłopoty, chociaż Twe nazwisko jest już znane, gdyż pisma niemieckie, zarówno jak inne, o nim mówiły; między innymi – pewne pismo berlińskie, w którym piszą o Tobie i dobrze, i źle. Bardzo mnie cieszy, że przypadkiem poznałeś przyjaciela Twego najzacieklejszego krytyka i że ma on zamiar pisać i zaprzeczyć temu, co mówiono o Tobie i o Twoich kompozycjach; utrzymywano nawet, iż odpowiedziałeś listem pisanym bardzo nędzną niemczyzną i z równą stylowi delikatnością; zdaje się, że Ci panowie nie wiedzą, iż otrzymałeś staranne wychowanie i żeś się zajmował nie tylko odczytywaniem nut. Jestem całkowicie przekonany, że tę sprawę zbędziesz zupełnym milczeniem, Twoje utwory przemawiają za Ciebie dosyć głośno; jeśli inni chcą Ciebie naśladować mimo starej rutyny, do której nawykli – to wiele znaczy. Staraj się i nadal, mój drogi, doprowadzić tych Zoilów do ostateczności, dowodząc im, że sztuki piękne nie mają granic. A propos , ponieważ powiedziano mi w tych dniach, że pani Guérin wyjeżdża wkrótce do Paryża, poszedłem do niej i rozmawialiśmy o Tobie; łatwo możesz sobie wyobrazić, jak przyjemną była dla mnie ta rozmowa; będzie Ci mogła opowiedzieć, że widziała mnie w tak dobrym zdrowiu, jak wiek mój na to pozwala. Twoja matka dzięki Bogu również nieźle się miewa; Twoje siostry i ich rodziny także nie mają na co narzekać, jest to więc wielkim świętem dla nas, gdy otrzymujemy wiadomość od Ciebie. Spieszę z pisaniem do Ciebie, ażebyś ten list otrzymał przed Twym wyjazdem i mógł nam jeszcze odpisać z Paryża; skoro staniesz u celu Twej podróży, nie omieszkaj napisać nam o sobie: to jedno nas interesuje i ułatwia zniesienie Twej nieobecności. Ściskamy Cię bardzo serdecznie i zalecamy Ci, żebyś podczas podróży wytchnął trochę, zatrzymując się choćby na parę dni w jakimś znaczniejszym mieście. Raz jeszcze Cię ściskamy i prosimy, żebyś się oszczędzał. Ch. ",
493,['Izabela Chopin'],['Fryderyk Chopin'],Warszawa,Paryż,1834-04-26,,"Warszawa, 26 kwietnia 1834",Izabela Chopin do Fr. Chopina w Paryżu," Na koniec, po wielkich kłopotach, że Fryderyk nie pisze, że listu nie ma, odebraliśmy go wczoraj – z jakimi okrzykami radości, to pojmujesz łatwo, znając, ile Cię kochamy. O mój drogi, w istocie, że twoje listy ożywiają dom cały: Papa kontent, Mama spokojniejsza, my weselsi, stąd więc dobry humor i rozkosz (jakkolwiek u nas rzadka) przecież uczuć się nam daje. Odbędziesz więc teraz podróż, która i mil tyle, i czasu zabierze, ile by do nas potrzeba było; ale my dalej, chociaż bliscy, zawsze Ciebie. Ciągle nas myśl zajmuje, żeby Cię widzieć można, żebyś przynajmniej z Rodzicami się gdzie mógł zjechać, bo doprawdy jedyne by to dla nich było szczęście! Nic niepodobnego na świecie, i to więc nastąpić może, ale kiedy? Czytałam odpowiedź Kallerta na recenzję Rellstaba; bardzo mi się podobała. Opisał Cię od dzieciństwa, jak żeby najlepiej znał Twe stosunki; nic nie skłamał, o charakterze pisze bardzo pochlebnie (chociaż prawdę), wykształceniu moralnemu i umysłu przypisuje Twój talent itp. W końcu umieścił przypisek, że czytał Twą odpowiedź w „Iris”, i zaręcza, że to nie Ty pisałeś; wówczas bowiem żałowałby nie tego, że stanął w Twojej obronie, ale tego, co wyżej o Twym charakterze powiedział. Cieszy mnie, że Niemcy już z tego stanowiska się zapatrują na talenta; we wszystkim postęp widzę. Kallert, widać, człowiek ogólnie wykształcony, pojmuje Ciebie, pojmuje ducha wieku. Jeżeli tego nie czytałeś, staraj się, boby warto było. Ale co ja Ci o tym piszę, kiedy Ty tyle innych masz do czytania, których my mieć nie możemy. Ja tu ciągle uczę się Twoich kompozycji. Grałam duet z wiolonczelą; podobał nam się, ale to tylko tak. Now[akowski] przyprowadził owego Hermana, co to Ty sobie może od Moriolów przypominasz, i on, kontent, że to Twoje, wyuczył się, i spróbowaliśmy. Jeszcze raz sobie zrobimy taki bal i choć niezgrabną imitacją tego, co być ma, się ucieszymy! Nb. nikt tego nie słucha, tylko my, co Ciebie kochamy; bo ja nie dla kogo, a raczej nie dla popisu się Twoich rzeczy uczę, tylko żeś mój brat i że nic nie odpowiada mej duszy tyle, ile Ty. Teraz uczę się Wariacji z Ludowika dla panny Horsford, bardzo mi się podobają. Nie uwierzysz, mój drogi, jak nam zabawnie Twoje kompozycje kupować, a raczej pytać się o nie w sklepie. Ludwika ma 3 drugie Nokturna , śliczne, przecudowne. Ale, Twój portret sztychowany sprzedaje się po 10 zł u nas. Wczoraj Henrysiowi szczepiono ospę. Dziś Ludwika ma przysłać karteczkę, gdyby jednak tego nie zrobiła, bądź spokojnym, bo Mama u niej wczoraj była, to zdrowa i ona, i mały; tylko że naturalnie mogła nie mieć czasu, tym bardziej że malca nie pieszczą... Lewoccy zdrowi, kłaniają się panu Stefanowi i my także; Puzynom pierwsi przesyłają ukłony. ",
497,['Hector Berlioz'],['Fryderyk Chopin'],,Paryż,1834-05-01,1834-05-04,[Przed 5 maja 1834],Hektor Berlioz do Fr. Chopina w Paryżu," Mój Chopinku. Urządza się wyprawę do nas, na Montmartre, ulica St. Denis Nr 10; mam nadzieję, że Hiller, Liszt i Devigny przybędą w towarzystwie Chopina. Potężne błazeństwo. Tym gorzej. H. B. ",
494,['Fryderyk Chopin'],['Regina Hiller'],,Paryż,1834-05-22,,[25 lub 26 maja 1834],Do Reginy Hiller w Paryżu," Łaskawa Pani. Jestem dzisiaj jak para na naszym parowcu – rozpływam się w powietrzu i czuję, jak jedna część mojego ja wędruje do mej Ojczyzny, do moich, druga do Paryża, do Pani. Wędruje pełna szacunku, zastaje Panią w Jej gabinecie i składa piękny ukłon. Ferdynand zdrów, wygląda ponętnie – szkoda, że nie ma już więcej miejsca, abym mógł wszystko napisać, co będę miał honor opowiedzieć. Sługa Pani. ",
510,['August Franchomme'],['Fryderyk Chopin'],Paryż,Paryż,1834-07-01,1836-06-30,"[Paryż, być może 1834] Wtorek, 7 godzina rano",August Franchomme do Fr. Chopina w Paryżu," Bardzo, bardzo, bardzo pilne. Drogi przyjacielu. Trzeba koniecznie, abyś poszedł dzisiaj do pań Forest, które zastaniesz przez cały dzień aż do 6 w Hotelu Bulońskim, rue Poissonnière. Panna Adela sądzi, że nie chcesz dawać jej lekcji, i mówi się tam o natychmiastowym wyjeździe do Tours; ponieważ celem ich podróży byłeś wyłącznie Ty, nie zechcesz sprawić im tak żywej przykrości i pozbawić kogoś, kto Cię kocha, szczęścia oglądania w umówionym czasie tej miłej rodziny. Liczę na Twą przyjaźń, podobnie jak Ty powinieneś liczyć na przyjaźń Twego Augusta Franchomme. ",
498,['Fryderyk Chopin'],['Feliks Wodziński'],Paryż,Genewa,1834-07-18,,"Paryż, d. 18 lipca 1834",Do Feliksa Wodzińskiego w Genewie," Kochany Felusiu! Zapewneś sobie pomyślał: Fryc osowiał, że ani mnie, ani Marysi nie odpisuje. Pamiętasz, żem zawsze wszystko za późno robił. Za późno poszedłem do panny Fanche. Musiałem więc czekać za odjazdem poczciwego Wolfa. Żeby nie to, że dopiero wróciłem znad Renu i że mam zatrudnienie, którego teraz porzucić nie mogę, w ten moment bym pojechał do Genewy podziękować i przyjąć zaprosiny Twojej Szanownej Mamy. Ale losy srogie, słowem, nic z tego. Twoja siostra tyle była grzeczna, że mi swoją kompozycję przysłała. Ucieszyło mnie to niewymownie i zaraz tego samego wieczora improwizowałem w jednym z tutajszych salonów na ładniuchny temat owej Maryni, z którą się to w Pszennego domu za dawnych czasów po pokojach goniło... A dziś! Je prends la liberté d’envoyer à mon estimable collègue Mlle Marie une petite valse que je viens de publier . [1] Oby setną cząstką przyjemności tej zrobił, jakiej ja doznałem odebrawszy wariacje. Kończę, jeszcze raz dziękując najszczerzej za łaskawą pamięć Twojej Mamy na swojego i wiernego sługę, w którym także trochę krwi kujawskiej płynie. Kochanego Antka uściskaj. Kazia uduś z tendressów [2] , jeżeli potrafisz, a co Pannie Marii, to ukłoń się bardzo elegancko, z uszanowaniem. Zadziw się i powiedz sobie po cichu: „Mój Boże, jak to urosło!”... F. Chopin. [1] Je prends... de publier . – Pozwalam sobie przesłać mojej cenionej koleżance, pannie Marii, walca, który niedawno wydałem. [2] Tendressy (z fr. tendresse ) – czułości. ",
501,['Ludwika Jędrzejewiczowa'],['Fryderyk Chopin'],Warszawa,Paryż,1834-09-07,,"[Warszawa], d. 7 września 1834",Ludwika Jędrzejewiczowa do Fr. Chopina w Paryżu," Najdroższy Fryciu. Aż miło, widać, że Cię ludzie kochają; niech mi drugiego takiego po dziś dzień w Twym wieku stawią ludzie. Niech Ci tylko zdrowie służy; tego Ci tylko życzyć należy, więcej nic. Ślicznie myślisz, żeby na przyszły rok zobaczyć się z rodzicami, warto by im prawdziwie, jako gdyby można i tak się udało, zrobić tę przyjemność. Piotr Lebrun jedzie do Paryża, może już i jest; będzie zapewne u Ciebie, bo mu Twój adres posłali Tomaszowie. Lubo Tobie nie potrzeba polecać grzeczności, ale pamiętaj go tam pomimo dobrego przyjęcia, do którego już przywyknięty jesteś, ale i oprowadzić go gdzie, gdyby chciał etc. Zresztą rozumiesz, chciałabym, żeby znów tu grzmiący list pochwałami o Tobie do nich przysłał. Mleczkowa zmartwiona, bo jej mała umarła; okropny smutek w całej familii. Malec umarł w Dreznie, ale ciało tu sprowadzili. Oj, pan Michał! Inaczej skończył, jak sądziliśmy o nim. Całe życie było uczciwe, choć głupie, ale uczciwe; zdawało się, że był naszym przyjacielem, wydało się inaczej, lubo przypuścić chyba szał można. Napisał testament i rozprawę najgłupszą w świecie, która ani sensu, ani związku, więcej jest jak głupia i boli mnie, że to na jaw wyszło ludziom, bo on inszej wart był opinii. W testamencie zapisuje wieś jakiemuś zupełnie obcemu, ani słówka o bracie, siostrze, o Papy długu, który do 20 000, więcej nawet wynosił. Ojczysko się zgryzło, wszyscyśmy się pogryźli; najprzód, że taki koniec głupi, a drugie, że taka niewdzięczność. Zresztą opisze Ci Izabela obszerniej; porobiono zastrzeżenia względem należytości. O, nigdy się tego po nim nie spodziewaliśmy, co zrobił: taki niby przywiązany, jak dziecko, żeby wspomniał. Adieu , mój drogi, ściskam Cię serdecznie. Malec mój zdrów. Co robi Méry? Podobno się żeni; mówił mi Lewocki, że [słowo nieczytelne], że bardzo dawno nic od niego nie mają. Adieu , bądź zdrów. Najprzywiązańsza L. J. ",
500,['Mikołaj Chopin'],['Fryderyk Chopin'],Warszawa,Paryż,1834-09-07,,"[Warszawa, 7 września 1834]",Mikołaj Chopin do Fr. Chopina w Paryżu," Moje drogie dziecko. List Twój z 20 sierpnia otrzymaliśmy i przeczytaliśmy z taką samą przyjemnością, jakiej doświadczamy, ilekroć otrzymujemy od Ciebie wiadomości; bo cóż jest milszego dla nas, dla czułej matki i dla mnie, jak widzieć, że się Wam dobrze dzieje i że zasługujecie na szacunek zacnych ludzi? Więc masz już własne meble, zdaje się, nawet dość zbytkowne, rozumiem jednak, że nie mogłeś postąpić inaczej, ponieważ dajesz lekcje u siebie, a teraz – jak wszystkimi czasy – ludzie sądzą człowieka z pozorów. Jednakże, mój drogi, wszystko dobre, ale w miarę; staraj się raczej skorzystać z oferty trzech bankierów, o których wspominasz, widzę z niej, że Ci dobrze życzą. Bardzo się cieszę, że Jaś jest z Tobą, zawsze go lubiłem, to dzielny chłopak, czego dostatecznie dowodzi jego postępowanie, gdyż pomimo niesprzyjających okoliczności zdobył sobie zaszczytne stanowisko; dziękuję mu, że o nas pamiętał wśród przyjemności wieczoru, który urządziłeś u siebie. Czytałem wiersze, które Ci dano, i analizę Twego Walca , i mnie, który się nie porywam na pisanie wierszy i nawet tego nie próbuję, przyszły na myśl te słowa: Gdy w wieku rozkoszy los Ci się uśmiecha, Oceniaj jego łaski i strzeż się zmienności; Oślepić mu się nie daj, niech Twój umysł zawsze Od biedy Cię broni miarkując skłonności. Ponieważ zdaje się, że zostaniesz jeszcze jakiś czas za granicą, donoszę Ci, moje dziecko, że podobno w gazetach francuskich z 11 czerwca podano, że każdy Polak powinien starać się o przedłużenie swego paszportu. Ze względu na to, iż wyjechałeś przed zaburzeniami i żeś w nich nie brał żadnego udziału, cieszyłbym się, gdybyś zasięgnął w tej sprawie wiadomości, co łatwo zrobisz w ambasadzie. Przyznam Ci się, że nie życzyłbym sobie, byś przez niedbalstwo został zaliczony do liczby emigrantów. Nie lekceważ tego, proszę Cię, i donieś mi, co z tego wyniknie; łatwo Ci to będzie załatwić, jesteś tak znany. Co do Michała, to postąpił niegodnie wobec własnej rodziny i wobec nas. Niegodzien jest, by go żałować. Zapisał testamentem wszystko jakiemuś młodemu nicponiowi, nie wspominając nawet o swej biednej siostrze ani o nas, od których doznał tyle dobrego, którzy pożyczaliśmy mu, ile tylko mogliśmy. Fryderyk jest bardzo dotknięty tym ciosem i odczuwa nasze kłopoty. Co prawda, to po spłaceniu wszystkich długów, o ile nie zostaną zakwestionowane, niewiele pozostanie dla tego potwora, który potrafił wkraść się w umysł człowieka, co przez swoją śmierć stał się niegodnym żałoby. Poczyniłem wszelkie kroki, jakie uważałem za stosowne, lecz nie wiem, co z tego wyniknie, w każdym razie będą pewne straty, gdyż nie posiadam dowodów na wszystko, co pożyczyłem. Dotkliwa to nauka, że niestety nie można nikomu ufać. Nie myśl, mój drogi, że się tym martwię do tego stopnia, by zdrowie na tym miało ucierpieć; nie, pragnę je podtrzymać, ażeby się jak najdłużej cieszyć widokiem dzieci moich żyjących w pomyślności i ażeby odbierać tak miłe dowody ich przywiązania. Donoszę Ci, że w tych dniach był u nas dziadek Łusi, by się zapytać, czy nie pisałeś o niej w Twym liście i czy nie zamierza wrócić. Mówił mi, że pisał do niej przez pewną Francuzkę, która stąd pojechała do Paryża po córkę, i że jeżeli ojciec pozwoli, to mogłaby skorzystać ze sposobności. Staraj się z nią zobaczyć i napisz nam o tym parę słów, by donieść to dziadkowi, który zdaje się bardzo kochać wnuczkę. Panna Małgorzata także niedawno była u nas. Dr Lebrun mówił nam właśnie, że liczy na to, iż brat jego, który jakiś czas spędził we Włoszech na studiach malarskich, ma być wkrótce w Paryżu, jeśli już tam nie jest. Ponieważ znasz wielu wybitnych artystów, wdzięczni będziemy, gdybyś go mógł im przedstawić. Posyłaliśmy do matki Hoffmanna; wyjechali na wieś na krótki czas. Dobrze by zrobił, gdyby napisał do matki, która nie otrzymała listu i bardzo się niepokoi, jak niedawno mówiła; nie omieszkamy dać jej znać o tym, co nam doniesiesz, skoro tylko powróci. Ściskamy Cię z całego serca. Ch. ",
502,['Izabela Chopin'],['Fryderyk Chopin'],Warszawa,Paryż,1834-09-07,,"[Warszawa], d. 7 września 1834",Izabela Chopin do Fr. Chopina w Paryżu," Już i Papa, i Ludwika napisali, a ja, korzystając z próżnego miejsca, choć nieporządnym formatem piszę do mego bratuleńka, którego nad życie moje kocham. Bo jakże nie kochać. Wszyscy Cię kochają; ale nb. ja nie dlatego kocham Ciebie tylko, żeś człowiekiem na świecie, bo wprawdzie wielu żyje ludzi na świecie, ale mało ich jest na ziemi. Szczęśliwam doprawdy, że mam taką siostrę i brata; po jednemu, ale też prawdziwie coś wartych. Żałuję, zawsze żałuję, że Ty dziś Ludwiki jako kobiety w towarzystwie już pewną funkcję piastującej, to jest żony i matki, nie znasz; przywiązanie do niej Twoje bez wątpienia zwiększyłoby się, bo trudno znać ją i co dzień mocniej jej nie kochać, nie cenić jej duszy! Pytała mi się pani L., „czy pan Fry[deryk] odebrał list jeden z Krakowa, drugi z Salzbrunn, i jeżeli panna Dumas żyje, bo musimy o tym wątpić nie mając od 4 miesięcy znaku życia od niej, to niech się zgłosi do pp. Malet braci i niech nam przynajmniej doniesie, że u nich była” – to są wyrazy, które wiernie skreśliłam. Dziękuję Ci za cadeau [1] , co do mnie idzie; bardzo Ci dziękuję za pamięć o mnie. Już w przyszłym miesiącu, tylko jeszcze nie wiem którego, przeniosę się na Elektoralną aż ulicę, daleko od Rodziców... [1] Cadeau  – podarunek. ",
504,['Józef Elsner'],['Fryderyk Chopin'],Warszawa,Paryż,1834-09-14,,"Warszawa, dnia 14 września 1834",List Józefa Elsnera do Fryderyka Chopina," Kochany Przyjacielu! Wszystko, co czytam, co słyszę o naszym kochanym Fryderyku, napełnia moje serce radością, lecz przebacz mojej szczerości  – na tym dla mnie dotąd jeszcze nie dosyć, dla mnie, który byłem Twoim mało zasłużonym, a wielce szczęśliwym nauczycielem harmonii muzycznej i kontrapunktu i który zawsze będzie Twoim prawdziwym przyjacielem i wielbicielem. Chodząc jeszcze in hac lachrymarum valle [1] chciałbym doczekać opery Twojej kompozycji dla powiększenia Twojej sławy nie tylko, lecz oraz dla korzyści, którą twoja  – takowa kompozycja kunsztu muzycznemu w ogólności przynieść może, w szczególności zaś kiedy przedmiot opery użytym będzie w historii istno polskiej. Nie mówię tu za wiele  –  naprzód, znasz mnie, że pochlebiać nie potrafię, po wtóre, znam (oprócz Geniuszu Twego) Twoje usposobienie, oto co krytyk Twoich Mazurkas namienił. Dopiero w operze w prawdziwym świetle pokazać się może i nieśmiertelne życie otrzyma. Ein Thonstück auf dem Clavier (sagt Urban) verhält sich gegen ein solches für dem Gesang, oder andere Instrumente wie der Kupferstich zu dem, Gemälde . [2] Zdanie to jest zawsze bardzo trafnym, chociaż niektóre kompozycje fortepianowe  – a w szczególności Twoje  –  a przez Ciebie wykonane, uważane być mogą jako kupfersztychy iluminowane. Szkoda, że z Tobą nie mogę się widzieć, że z sobą rozmawiać nie możemy  – miałbym jeszcze wiele i bardzo wiele do powiedzenia. Na koniec, abym ustnie mógł podziękować za twój dar dwojako mi tak drogi, wolałbym w tym momencie być ptakiem dla widzenia Cię w Twoim olimpijskim mieszkaniu  – co paryżanie uważają jako gniazdo jaskółki  – wierzę, bo Cię kochają jak i my. Bądź zdrów i kochaj mnie jak ja Ciebie. Ja zawsze jestem i będę Twoim prawdziwym i życz. przyjacielem Józef Elsner . [1]   In hac... valle (łac.)  – na tym padole łez.  [2]   Ein Thonstück... Gemälde (niem.)  –  stosunek utworu muzycznego na fortepian (twierdzi Urban) do utworu na inne instrumenty lub utworu do śpiewu jest taki sam jak miedziorytu do obrazu. "," List Józefa Elsnera do Fryderyka Chopina w Paryżu, „Kochany Przyjacielu! | Wszystko, co czytam, co słyszę o naszym Kochanym | Fryderyku [...]”, sygn.: „Józef Elsner.”, Warszawa, 14\/09\/1834, s. 2. "
505,['Friederich Kalkbrenner'],['Fryderyk Chopin'],,Paryż,1834-09-28,,"Niedziela rano, dnia 28 września [1834]",Fryderyk Kalkbrenner do Fr. Chopina w Paryżu," Mój drogi Chopinie. Dawno już nie widzieliśmy Pana. Niezliczone przyjemności i rozrywki Paryża sprawiają, że Pan zapomina o swych starych przyjaciołach. Proszę więc przyjść do nas jutro na obiad, spotka się Pan z Lisztem i kilkoma innymi przyjaciółmi, którym, tak jak nam, będzie niezmiernie miło zobaczyć Pana. Addio . Fréd. Kalkbrenner. ",
506,['Józef Dwernicki'],['Fryderyk Chopin'],Paryż,Paryż,1834-10-13,,"Paryż, dnia 13 października 1834",List Józefa Dwernickiego do Fryderyka Chopina ," Monsieur! Załączony list przyniósł mi Francuz z Bourges z usilnym naleganiem, abym takowy rozpieczętował. Zrobiłem to bardziej dla dowiedzenia się, do kogo był pisany, bo z adresu nic dowiedzieć się nie mogłem. Po przeczytaniu widzę, że do Pana, i odsyłając takowy, oddawcę onego, który jak pisze puł[kownik] Janowicz, jest szczególnym naszym przyjacielem, grzeczności Pańskiej polecam. Szacunek i pozdrowienia Dwernicki Jenerał . "," List Józefa Dwernickiego do Fryderyka Chopina w Paryżu, „Monsieur. | Załączony list przyniósł mi Francuz z Bourges [...]”, sygn.: „Dwernicki Jenerał”, Paryż, 13\/10\/1834, s. 4. "
507,['Anna Liszt'],['Fryderyk Chopin'],,Paryż,1834-10-20,,Dnia 20 października [1834],Anna Liszt do Fr. Chopina w Paryżu," Szanowny Panie! Przyszłam zaprosić Pana, o ile by to mogło Mu sprawić przyjemność, na przedstawienie Klotyldy w Teatrze Francuskim; syn mój będzie Panu towarzyszył. Oczekiwałby Pana u siebie o trzy kwadranse na 6-tą. W razie gdyby Pan już inaczej rozporządził swoim wieczorem, proszę mu dać znać o tym najpóźniej do godziny 5. Adieu . Do miłego widzenia Anna Liszt. ",
508,['Mikołaj Chopin'],['Fryderyk Chopin'],Warszawa,Paryż,1834-11-24,,"[Warszawa, 24 listopada 1834]",Mikołaj Chopin do Fr. Chopina w Paryżu," Moje drogie dziecko. Nie wiem, co myśleć o Tobie. Już dwa tygodnie minęło od dnia, w którym powinniśmy byli jak zwykle otrzymać list od Ciebie, i jesteśmy bardzo zaniepokojeni, tym bardziej że nie wspomniałeś nam o żadnej podróży lub o innej przeszkodzie, która by Ci nie pozwoliła napisać do nas w zwykłym czasie. Pomyśl, mój drogi, jak Twoja matka i ja jesteśmy teraz osamotnieni; Twoje siostry są zamężne – chociaż mieszkają w tym samym mieście, nie są już z nami i choć widujemy je prawie co dzień, jednak bardzo nam pusto w domu. Możesz więc sobie wyobrazić, ile myślimy o Tobie i jak nas obchodzą wiadomości o Twoim zdrowiu. Wyznaję Ci, że dopóki nie otrzymam listu, dopóty nie przestanę się niepokoić. Zaklinam Cię, moje drogie dziecko, nie daj nam długo czekać, to zbyt przykre dla ludzi w naszym wieku i dla serc, które Cię kochają serdecznie. Jeśli Ci kiedy zabraknie czasu na wzięcie pióra do ręki, to masz przy sobie dobrego przyjaciela, poleć mu, by napisał, i tylko podpisz list; cokolwiek by Ci się zdarzyło, jakąkolwiek poniósłbyś stratę, nie ukrywaj nic przed nami, bo Twoje milczenie całkiem odbiera nam spokój. Myśleliśmy serdecznie o Tobie w dniu ślubu Izabeli, jakże pragnęliśmy widzied Cię pośród nas! Tego właśnie dnia oczekiwaliśmy listu od Ciebie, gdyż wtedy upływał czas potrzebny, by nadeszła odpowiedź na nasz ostatni list. Od tej chwili wyczekujemy niecierpliwie każdej poczty, ale na próżno. Kończę i ściskam Cię z całego serca. Twa matka tuli Cię do piersi. Ch. Spotkałem wczoraj p. Ledoux; przesyła Ci pozdrowienia. À propos , uściskaj Jasia, powiedz mu ode mnie tysiąc serdeczności; nie oszczędzaj go, niech pisze, gdy Ty nie będziesz miał czasu; sądzę, że z przyjemnością podejmie się tego. A jeśliby, na nieszczęście, powodem milczenia była jakaś choroba, zaklinam go, żeby Cię nie opuszczał ani na chwilę. Wiele pozdrowień także dla Hoffmanna, Twego zacnego sąsiada. ",
594,['Marie d’Agoult'],['Fryderyk Chopin'],,Paryż,1835-01-23,,23 stycznia [1838?],Maria d’Agoult do Fr. Chopina w Paryżu," Czy Pan o mnie zupełnie zapomniał? Nie chcę tak myśleć, a przede wszystkim chcę mieć nadzieję, że pewność sprawienia mi bardzo wielkiej przyjemności skłoni Pana do znalezienia któregoś wieczoru kwadransa, który by mi Pan ofiarował. Nie wychodzę nigdy wieczorem i byłabym bardzo wdzięczna, gdyby dobra myśl zatrzymała Pana przed nrem 39 rue Godot w jednej z tych chwil, w których nie liczymy się skrupulatnie z czasem. Żegnam Pana, mam nadzieję, że do widzenia, i to wkrótce. Hrabina d’Agoult. ",
474,['Ferdynand Hiller'],['Fryderyk Chopin'],Paryż,Paryż,1835-02-02,,"[Paryż, prawdopodobnie początek 1833] Poniedziałek rano",Ferdynand Hiller do Fr. Chopina w Paryżu," Mój drogi przyjacielu! Nasz obiad środowy odbędzie się dopiero w przyszłą niedzielę ze względu na Baillota, który musi grać w Tuileriach. Mam nadzieję, że spotkamy się wszyscy tego dnia, ale sprawiłoby mi niezmierną przyjemność, [przykład nutowy] gdybyś zechciał przyjść do nas jutro na obiad, będą sami swoi  – liczę na ten dowód przyjaźni, inaczej powiesiłbym się jutro wieczorem, nie mogąc iść dzisiaj do opery. Do widzenia, moja perło, mój klejnocie, uwielbienie mego serca. Twój Ferdynand Hiller. 
   ",
513,['Ludwika Jędrzejewiczowa'],['Fryderyk Chopin'],Warszawa,Paryż,1835-02-09,,"Warszawa, 9 lutego 1835",Ludwika Jędrzejewiczowa do Fr. Chopina w Paryżu," Mój najdroższy Fryciu. Po liście Papy możesz miarkować, że jest zdrów i humorek nieraz ma dobry; dość pomyśleć o Tobie, żeby się rozjaśniło czoło w nudotach z dziećmi, bo jest ich, łaska Pana Boga, ale i na ich nieodstępnych towarzyszach, lenistwie i figlach, nie zbywa, co nie zawsze Rodziców może bawić. Przynajmniej, że są zdrowi, i zdaje mi się, żebyś nie znalazł ich zmienionymi. Wyznam Ci szczerze, żeś trochę zadrażnił miłość własną Papy zadziwieniem, że gra na skrzypcach; przeziera to nawet w jego przypisku, bo nie tylko nam kazał Ci zrobić ten zarzut, ale i sam nie mógł się wstrzymać od wynurzenia Ci żalu swego. Naśmiejemy się czasem, lubo rzadko. Chciałabym, żebyś był świadkiem tych koncertów, na których prym na fortepianie trzyma Żywny, nieraz improwizujący skoczne tańce; dalej Papa prym na skrzypcach, Barc[iński] second, Babcia przyśpiewywa, a malec, głową i ręką takt bijąc, do Malbruka w tercji niżej wtóruje. Ale! Waluś się ożenił, a stopniowo, kiedy już ma małe, to starszy ma ich o tyle więcej, o ile lat brata w tym zawodzie wyprzedził. Starzy zawsze mosi dobrozieju i z kukardkami . Śliczne recenzje; widać jak Ciebie rozkupują, kiedy my tu lipską edycję nut dostajemy. Twój Mazurek , ten, co to trzecia część Bam bum bum (nb. zdaje mi się, robi furorę tutaj, szczególniej egzekwowany w teatrze „Rozmaitości” przez całą orkiestrę), grali go u Zamoyskich na balu przez cały wieczór i Bar., który własnousznie tam go słyszał, powiada, że niezmiernie kontenci byli z niego do tańca. Cóż Ty na to, że Cię tak profanują; bo to właściwie więcej do słuchania jest mazurka. Tymowski, będąc na balu u Zamoyskich, kiedy wiele dam objawiło chęć mienia tego Mazurka , wziął go od orkiestry i dał Klukowskiemu, żeby przedrukował, i teraz wszędzie go można usłyszeć; jest favorit [1] . Cóż Ty powiesz na to, że ja jednego wieczora będąc u pp. Lebrunów musiałam Cię profanować. [Dopisek] À propos , nie musiałeś jeszcze p. Piotra na obiad prosić, boś nic o nim nie napisał, a myśl była ładna, w duchu właściwym. [Dalszy ciąg listu] Pytali mi się, czy tego Twego doskonałego Mazurka nie gram, i myślą przy Tobie, widząc Cię kręcącego z nieukontentowaniem łapetą (bo mnie się zdaje, że Tyś go do słuchania napisał), grałam go do tańca z aprobacją tańcujących. Mój drogi, powiedz mi i napisz, czyś Ty go w duchu do tańca napisał; może my Ciebie źle zrozumiały – ten, coś to jeszcze za bytności tu Mérego przysłał. Cóż on robi? Kłaniaj mu się od nas. Nie myśl, żebyśmy tu tańcowali, my nie mamy do tego humoru; jest się czasem u znajomych na wieczorze, ale więcej dla konwenansu i życia z ludźmi jak zabawy. U pp. Frydrychów bywają czwartki tańcujące; byłyśmy tam raz jeden, na przyszły czwartek się wybieramy (sute!); rada bym wiedzieć, w jakim Ty rzędzie wieczorów byś je umieścił. P. Fry[deryk Skarbek] zawsze jeden, lubi listy Twoje czytać lub słuchać, nazywając Cię szczęśliwym. Weltz się żeni z panną Chełmicką, której ojciec jeszcze dalej mieszka jak Kostuś Łusi. Młoda i ładna panna; ślub 18-go miesiąca, właśnie w dzień, kiedy bęben nasz kończy półtora roku. Wierzę bardzo, że Matuszyński musi chałupę niemiecką rozbierać, dziwię się, że mógł myśleć, aby z tamtego materiału mógł być trwały budynek. Niesies[kiego] widziałam po czteroletnim niewidzeniu. Zawsze jeden; pytał się o Ciebie. Mniej jeszcze ma włosów, twarz podobniejszą do nie-twarzy, bo mu przytyła; nie ożenił się jeszcze, bo mu panna umarła, i zawsze jest ten sam, uśmiechający się niekiedy. Poczciwy jednak, a trudno go winić za to, czemu nie winien, że go nieraz serce boli; bo Ty wiesz, że on zawsze na serce cierpiał. Pytał się o Ciebie Działo, zawsze przyjemny, o podobnych ludzi u nas tu nie trudno. Spodziewam się, że nie zbywa Warszawie na młodzieży comme il faut . Ileż razy w rozmaitym względzie myślę o Tobie, ileż razy gniewam się na to, że tylko w ten sposób możemy z sobą rozmawiać! Ja nie wiem, to będzie więcej jak szalona radość, jak furor najmocniejszy wariacji, jak my Cię kiedy zobaczymy. Żeby też tego aby doczekać! Łusi wszystko powiem, jak ją zobaczę; rzadko się widujemy, bo daleko mieszkamy, ale chciałabym sama częściej, bo to dobre stworzenie. A co Pani Matula na owe prezenta, coś odesłał? Pierścionek Mamy śliczny; wytłumaczony, że brylant to Ty, a my dwie po boku. W tej chwili grają w wista: Papa, Ży., Bar. i Ję. – Mat. kłaniaj się ślicznie; niech pamięta, aby z czasu i okoliczności korzystał, aby za powrotem odróżnił się od partaczów jego fachu. Nie przenoszę się na drugą stronę, żeby Izabeli nie zabierać papieru. Bądź zdrów, kochaj nas i bądź szczęśliwy! Mąż Cię ściska z duszy, serca. [Druga połowa arkusza, z listem Izabeli, odcięta.] [1] Favorit (z fr.) – ulubiony. ",
512,['Mikołaj Chopin'],['Fryderyk Chopin'],Warszawa,Paryż,1835-02-09,,"Warszawa, 9 lutego 1835",Mikołaj Chopin do Fr. Chopina w Paryżu," Zwlekałem z pisaniem do Ciebie, moje drogie dziecko, bo wiedziałem, że już miałeś wiadomości o nas od Bar[cińskich]. Twój ostatni list, któryśmy przed tygodniem czytali w rodzinie, bo trzeba Ci wiedzieć, że w święta i niedziele wszyscy się zbieramy; otóż ostatni Twój list sprawił nam przyjemność, którą łatwo sobie możesz wyobrazić, wiedząc, ile Cię kochamy. Wycinek z dziennika, który nam przysłałeś, jest bardzo pochlebny, i mamy dość miłości własnej, by wierzyć, że nie ma w nim nic przesady; możesz więc mieć nadzieję, że jeżeli urządzisz koncert, będziesz miał wielu słuchaczy. Jestem bardzo wdzięczny Twemu zacnemu przyjacielowi – którego kocham i wielce szanuję – że Cię czasem wieczorem zatrzymuje w domu; jest to przynajmniej po pracy chwila wypoczynku dla Ciebie. Lecz z listu Twego widzę, że skarżysz się na swych wydawców; znam Ciebie: wyzyskują Twoje zaufanie, wiedzą, że nic nie umiesz odmówić, a skoro udało im się wyłudzić Twoje słowo, dręczą Cię, bo dobrze na tym wychodzą nabywając Twe utwory po bardzo niskiej cenie, gdyż nie jesteś dość stanowczy, by umieć się targować. Sądzę, że najlepszy sposób, aby nie zdawać się na ich łaskę, jest nie robić żadnej umowy, zanim Twój rękopis nie zostanie zupełnie poprawiony i przepisany, zagrać im dla podniecenia ich chciwości fragmenty z niego – tym bardziej iż będą się obawiali, że poślesz Twe utwory do Lipska, gdzie się o nie napraszają, jak mi mówił Twój kum, który Ci o tym pisał; widać Niemcom podobają się Twoje kompozycje; prawdę mówiąc, Ty jeden dajesz im robotę i coś nowego. Dosyć już o tym; dodam tylko, że zdziwił mię prawdziwie Twój zachwyt, że gram na skrzypcach, a Twój Bobuś-siostrzeniec takt wybija; czy nie wiesz, że jest to nowa melodia z dawnych czasów? Grywałem ją Tobie na flecie, popsułeś mi go, gdym Ci go dał do zabawy. Lecz dosyć o tym; jak Twoje interesy? Czy zawsze masz tyle pijawek? Sądzę, że masz ich pod dostatkiem, lecz pamiętaj moją stałą piosenkę: grosik na czarną godzinę; zdaje mi się, że na to, by móc odmawiać, dobrze byś zrobił, gdybyś co miesiąc składał coś ze swych oszczędności u pp. Eichthalów, tych poczciwych ludzi, o których tyle dobrego nam donosisz; nie mając nic przy sobie, mógłbyś odmawiać i powoli zebrałbyś fundusik; jest to jedyne wyjście i jeżeli z niego nie skorzystasz, moje drogie dziecko, będziesz nadal żył z dnia na dzień, a nie zawsze jest się młodym. A propos , widziałem Długosza, mówiliśmy o jego instrumencie, co Ty o nim myślisz? Czy fabrykanci fortepianów w Paryżu mają coś podobnego? Donieś mi, co o tym myślisz, bo Ty jeden znasz go dobrze i umiesz się nim posługiwać; byłoby bardzo łatwo zamówić taki instrument i wysłać Ci go w lecie. Barciński ma korespondentów w Gdańsku i w Hamburgu, tamci w Hawrze, a stamtąd do Paryża. Mnie i Nowakowskiemu przyszła ta myśl do głowy. Rzecz nowa podoba się, lecz powinna dać jakąś korzyść. Obawiałbym się tylko, żeby to nie sprowadzało do Ciebie zbyt wielu ciekawych i nie zabierało Ci nazbyt wiele czasu. Jeżeli chodzi o nas, mogę Ci donieść, mój drogi, że Bogu dzięki mamy się dosyć dobrze, jak na nasz wiek. Mam u siebie jeszcze kilku bębnów , którzy mię często niecierpliwią, lecz cóż robić. Trzeba żyć i pracować, takie jest przeznaczenie człowieka, a ten, kto nie miał możności odłożenia czegoś za młodu, wolny jest od wszelkich zarzutów i pcha dalej swą taczkę. – Szczęśliwy jeszcze, gdy – jak my – ma dzieci i ma z nich pociechę. Nie wiem jeszcze, jak spędzimy wakacje, napiszę Ci o tym później; tymczasem ściskamy Cię z całego serca, oboje z Twoją dobrą Matką. Powiedz swemu przyjacielowi, że jestem mu wdzięczny za życzliwą pamięć i za trud, który sobie zadał biorąc pióro do ręki. Historia tabakierki nie zdziwiła ani nas, ani Elsnera, któremu ją opowiedzieliśmy; osoba, o którą chodzi, jest aż nadto znana, jest nieodrodnym synem swego kraju i nie dba o nic poza pieniędzmi. Anegdota z Caën ogromnie nas ubawiła, jest bardzo dowcipnie opowiedziana. Wcale już nie wspominasz o Moriollach, czy straciłeś ich z oczu? To nieładnie z Twej strony, byli Ci życzliwi. ",
515,['Józef Bem'],['Fryderyk Chopin'],Paryż,Paryż,1835-02-27,,"Paryż, dnia 27 lutego 1835",List Józefa Bema do Fryderyka Chopina w Paryżu," Kochany Szopciu! Wczoraj był Twój portret u księżnej Czartoryskiej, gdzie wiele było osób. Bardzo się podobał. A na rozpoczęcie prac naszego Kurowskiego Xiężna pierwsza daje się wymalować. Że zaś Twój portret potrzeba koniecznie wprzód oprawić, nim się go w obce ręce powierzyć musi, bo nawet wczoraj mało co go nie powalano, odsyłam Ci go dzisiaj; ale Cię będę prosił o pozwolenie tegoż, jak oprawiony będzie, bo go Xiężna chce u dworu pokazać. Ściskam Cię serdecznie J. Bem . "," List Józefa Bema do Fryderyka Chopina w Paryżu, „Kochany Szopciu. | Wczoraj był twój Portret u Księżnej Czartoryskiej [...]”, sygn.: „JBem”, Paryż, 27\/02\/1835, s. 4. "
516,['Teresa Wodzińska'],['Fryderyk Chopin'],Genewa,,1835-02-28,,"28 lutego 1835, Genewa",Teresa Wodzińska do Fr. Chopina," Łaskawy Panie Fryderyku! Pozwól, niech się przypomnę pamięci Twojej. Już Feluś i Marynia zaczepiali Cię; ja wtenczas, szczędząc czas Twój drogi i mając przez nich miłą o Tobie wiadomość, nic nie pisałam, lecz dziś, mając tak dobrą okazję przez ziomka naszego P. Darowskiego, zgłaszam się do Ciebie prosząc, byś nas uwiadomił o sobie i swoich, bo częste zapewne z kraju miewasz wiadomości. Co porabiają dobrzy Twoi rodzice? siostry? Dziewanowski, zeszłego lata tu będący, dał nam niektóre o nich szczegóły. Czyli nie będziemy tu mieli ukontentowania widzenia P. Fryderyka? Ja tu sama nie wiem, jak długo jeszcze zabawię, myślę jednak, że nim porzucę te strony, wprzódy Paryż odwiedzę, a w nim osoby mnie interesujące. Daruj mi, Kochany Panie Fryderyku, że Cię prosić będę o zbiór autografów sławnych ludzi, z którymi ( comme de raison [1] ) żyjesz. Polak, Francuz, Niemiec etc., wszystko jedno, chociażby i Żyd z brodą, jak to u nas, aby tylko wart tego, chciej zebrać i przesłać, a wdzięczną Ci będę niesłychanie; a nade wszystko zachowaj nam Twoją przyjaźń, naszą od dawna posiadasz. Wodzińska. [1] Comme de raison (fr.) – rozumie się samo przez się. 
   ",
517,['Astolphe de Custine'],['Fryderyk Chopin'],Paryż,Paryż,1835-03-04,,"[Paryż, 4 marca 1835] Środa wieczór",Astolf de Custine do Fr. Chopina w Paryżu," Drogi Chopinet. Przyrzekł mi to Pan kiedyś i ja pragnąłbym bardzo, by Pan przyszedł do mnie na obiad o 6 godzinie, od jutra, czyli od czwartku, za tydzień; a więc w pierwszy czwartek wielkiego postu. Mam odczytać Wiktorowi Hugo i Lamartine’owi coś nie coś z mojej podróży; będzie jeszcze kilka osób, razem 10 do 12, a jeśli Pan zechce mnie wysłuchać – z warunkiem, że pod koniec wieczoru i ja będę mógł z kolei Pana usłyszeć – będę bardzo szczęśliwy, gdyż jestem niepocieszony, że choć wciąż myślę o Panu i pragnę tego, nigdy jeszcze nie miałem sposobności usłyszenia Go. Ta lektura zainteresuje Pana być może mniej niż poprzednio, chociaż temat jest piękny; znalazłem w Berlinie korespondencję dyplomatyczną mego ojca z r. 1792, przy sposobności opowiadam o jego śmierci i przytaczam zadziwiające fakty z życia mojej matki. Mam nadzieję, że nic nie stanie Panu na przeszkodzie, by znaleźć się w gronie życzliwych słuchaczy; należy Pan do przyjaciół, których się kocha, proszę to sobie zapamiętać. Do widzenia, proszę, niech Pan mi odpowie „tak” lub „nie”, bym wiedział, na co liczyć. Wyrazy przyjaźni takiej, jaką się darzy przyjaciół, których się kocha. A. de Custine. ",
1364,['Leopold Thun-Hohenstein'],"['Louis Kleinwächter', 'Carl Helminger']",Paryż,Praga,1835-03-28,,28 marca 1835,List Leopolda Thun-Hohensteina do Louisa Kleinwächtera i Carla Helmingera, „Lieber Freund! | Ich gebe diesen Zettel einem der wenigen | Menschen [...]” ," List Leopolda Thun-Hohensteina do Louisa Kleinwächtera i Carla Helmingera w Pradze, „Lieber Freund! | Ich gebe diesen Zettel einem der wenigen | Menschen [...]”, sygn.: „L: Thun”, Paryż, 28\/03\/1835, s. 4. "
518,['Mikołaj Chopin'],['Fryderyk Chopin'],Warszawa,Paryż,1835-04-11,,"[Warszawa, 11 kwietnia 1835]",Mikołaj Chopin do Fr. Chopina w Paryżu," Moje drogie dziecko. Nie czekam na Twój list, który z pewnością nadejdzie niebawem, i piszę do Ciebie słów kilka. U nas wszystko bez zmian, to znaczy, czujemy się dosyć dobrze, i rad jestem, żeś przebył karnawał bez żadnej słabości. Moje dziecko, oszczędzaj Twe zdrowie, nie czyń nic kosztem potrzebnego wypoczynku; jestem przekonany, że żaden inny wybryk nie może Ci zaszkodzić, bo sobie nań nie pozwolisz, znam Cię dostatecznie. Poczciwy Twój przyjaciel, którego ściskam z całego serca, dobrze robi, że zatrzymuje Cię w domu, ile tylko można, i Ty również dobrze robisz, że nie przeciążasz się lekcjami i kształcisz swój geniusz przez nowe utwory mogące coraz bardziej rozpowszechniać Twoją metodę i wyróżniać Cię spośród innych kompozytorów. Nie doniosłeś jeszcze, czy skończyłeś Twój 3 Koncert i czy każesz drukować pierwszy, myślę, że ten z pewnością będzie się podobał; pierwotna dedykacja, zdaje mi się, z powodu intrygi nie doszła do skutku, dla kogo zatem ją rezerwujesz? Dziwi mię, że dotychczas nie miałeś sposobności zbliżyć się do gruszki , musi być ku temu jakaś żyjąca przeszkoda. Czy byś nie mógł jej przezwyciężyć? Chociaż Tobie o to nie chodzi, ma to zawsze znaczenie dla pozorów. – Kalkbrenner udaje się więc do Wiednia, bardzo rad jestem, że wie, iż masz tam znajomych. Niemieckie pisma zapowiedziały, że przyjedzie tutaj; chętnie go zobaczę, a może nawet usłyszę. Nie [...] słyszałem p. Lafont, bo noga moja nie stanęła w teatrze od Twojego ostatniego koncertu; mało mię obchodzi, co się tam dzieje. Czytając opis wieczoru, który Ci narzucono [...] u Ciebie, domyślam się, że Cię to kosztowało sporo pracy, lecz cóż począć, gdy Ci się narzucają; należy nadrabiać miną, i ja jestem za to wdzięczny, gdyż powoduje to gawędki, które się rozchodzą; a gdy się jest pod pewnym względem jednym z pierwszych, nie można się, bądź co bądź, pod innym pokazywać inaczej. Siostry piszą do Ciebie; wydaje mi się, że są szczęśliwe, oby nimi zawsze były. Piszą Ci one o Bobo; istotnie, nie widziałem nigdy, żeby dziecko, tak jak ono, drżało na widok skrzypiec, a gdy się mu je poda, to niesposób odebrać bez wielkich krzyków; a pośród pensjonarzy wyróżnia i pieści tych, którzy na tym instrumencie grają. A propos , nasz projekt pojechania do [wód] trwa nadal, ale moje zajęcia i połóg Ludwiki przeszkodzą nam, jeżeli otrzymam pozwolenie wyjazdu w ostatnich dniach lipca. Co zamierzasz robić do tego czasu, w którą stronę się obrócisz? Powiedz lekarzowi Potockiego, żeby napisał do swojej matki; rodzina Jasia zdrowa. Alfons wrócił z Berlina; zdaje się, że tutaj zostanie. Dworaczek Cię ściska. Ojciec Łusi i ona sama mają się bardzo dobrze. Jawurek, Elsner, Żywny pozdrawiają Cię, a my Cię ściskamy z całego serca. Ch. ",
519,['Wojciech Żywny'],['Fryderyk Chopin'],Warszawa,Paryż,1835-06-12,,"Warszawa, 12 czerwca 1835",Wojciech Żywny do Fr. Chopina w Paryżu," Najdroższy Panie F. Chopin. Życząc Panu jak najlepszego zdrowia, mam zaszczyt przesłać Panu to pismo za pośrednictwem; Pana Edwarda Wolffa. Polecam go cennej Pana przyjaźni. Cała rodzina Pańska i ja mieliśmy przyjemność słyszeć Go na jego koncercie  – a zarazem słyszeć Adagio i Rondo z Koncertu Pańskiego, które to utwory najmilsze w nas obudziły wspomnienia o Panu. Oby Pan Bóg użyczył Panu wszelkiego powodzenia. Jesteśmy wszyscy zdrowi i pragnęlibyśmy Pana choć raz jeszcze zobaczyć, tymczasem przesyłam Panu przez Pana Edwarda Wolffa najserdeczniejsze ucałowania i polecam się drogiej przyjaźni Pańskiej, pozostając też Jego wiernym przyjacielem. Wojciech Żywny. Nb. Kupiec pan Kirkor i jego syn Jerzy, który był u Reinschmidta na Pańskiej uroczystości pożegnalnej, kłaniają się i życzą dobrego zdrowia. Do widzenia. 
   ",
520,['Edward Wolff'],['Józef Nowakowski'],Wiedeń,Warszawa,1835-08-08,,"Wiedeń, 8 Augusta 1835",Edward Wolff do Józefa Nowakowskiego w Warszawie," [...] Chopin tutaj bardzo jest już znany i lubiony. Nb. Field jest tutaj, a poznanie było konieczne. Byłem u Graffa, jak zwykle, i grałem mój Koncert : wtem wchodzi Field, ja zaraz domyśliłem się, że to on jest, bo mi Graff powiedział, że go co chwila oczekuje. Ma się rozumieć, żem zaraz wstał, ale on prosił, żeby mu grać; ma się rozumieć, nie chciałem grać i wyekskuzowałem się, bo chciałem usłyszeć jego najpierw; on też zaczął grać. Chopin i ty macie rację, że gra jak jakiś początkujący; żadnej biegłości, żadnej elegancji i żadnych trudności nie jest w stanie wygrać, jednym słowem, nędzny gracz. Ale i on ma swoje zalety; równa niemiecka gra, wolna, eins , zwei , drei ; tryle wolne, ale zawsze czteroma palcami. Grał b Koncert , grał czysto, pewno i równo. Oto masz Fielda i nie dziw, że się nigdzie nie podobał. Bardzo wymyśla na Paryż i Włochy. Chopina, Kalkbrennera, Moschelesa, a osobliwie Hummla chwali, a Herza i Liszta ogromnie gani. Dzisiaj daje koncert w teatrze, a ja jestem u niego dzisiaj na obiedzie. Bardzo grzeczny i poczciwy człowiek. Na koniec prosił mię, żebym mu co zagrał. Trochem się ośmielił; wypaliłem mu Allegro i Rondo , którem tutaj zrobił i skończył. Bardzo mu się podobało, a na koniec zagrałem mu Etiudy Chopina i moje Mazury . Powiedział mi po francusku: „Ta młodzież to prawdziwie diabelska jest.” Pasaże z Ronda musiałem mu kilka razy grać. Kilka mazurków à la Chopinowskich zrobiłem, ale coraz większe dziwaki [...] ",
521,['Mikołaj Chopin'],['Józef Kalasanty Jędrzejewicz'],Karlsbad,Warszawa,1835-08-16,,"Karlsbad, 16 sierpnia [1835]",Mikołaj Chopin do Kalasantego Jędrzejewicza w Warszawie," Drogie dzieci! Po wielu trudach dojechaliśmy wreszcie tutaj, a wypadek zdarzył, że przejeżdżając wczoraj przez miasto, w drodze do jakiejś gospody, spostrzegliśmy powóz gotowy do odjazdu. Był to powóz p. Danielskiego. Zatrzymaliśmy się i zajęliśmy niezwłocznie to samo mieszkanie, a oni byli tak dobrzy, że udzielili nam wskazówek dotyczących miejscowości. Czują się doskonale i wyjechali do Teplitz, Po przyjeździe tutaj kazaliśmy sobie podać listę kuracjuszów, żeby zobaczyć, czy nie ma kogo ze znajomych. Znalazłem tam między innymi p. Zawadzkiego, małżonkę jego i panią Hoffmanową. Zamierzałem odwiedzić ich rano, ale o czwartej, jeszcześmy wówczas nie wstali, ktoś zapukał do naszych drzwi. Był to p. Zawadzki, który przyszedł powiedzieć nam, że wczoraj szukali nas wszędzie z Fryderykiem. Łatwo możecie sobie wyobrazić, żem był wkrótce ubrany i poszliśmy razem obudzić tego poczciwego chłopca, który, dowiedziawszy się z listów moich, że mam jechać do Karlsbadu, chciał nam zrobić najmilszą z niespodzianek; porzucił swe zajęcia w Paryżu i kilka nocy jechał, żeby przybyć tu przed nami. Nie zmienił się ani trochę, do tego stopnia, że wydał nam się takim, jak w chwili swego wyjazdu. Jak cenną jest dla nas ta troskliwość, znacie przecież nasze uczucie. Wylewaliśmy łzy radości. Nie rozpocząłem jeszcze kuracji, doktor ma przyjść dziś rano; zobaczę, co powie. Nie chcę, żeby poczta odeszła, kończę więc, całując Was. Matka całuje Was również. Ch. ",
522,['Fryderyk Chopin'],['Józef Kalasanty Jędrzejewicz'],Karlsbad,Warszawa,1835-08-16,,"Karlsbad, 16 sierpnia [1835]",Do Kalasantego Jędrzejewicza w Warszawie," Moje Dzieci kochane! Pierwszy list odbieracie z Papy i moim pisaniem. Nie do opisania nasza radość! Ściskamy się a ściskamy  – i cóż więcej można? Szkoda, że nie wszyscy razem. Bobo cudowne! Jak Bóg łaskaw na nas! Co piszę, to bez ładu; lepiej dziś nic nie myśleć: używać szczęścia, jakiego się dożyło. To jedno, co mam dzisiaj. Ciż sami rodzice, zawsze ciż sami, tylko się mi troszkę podstarzeli. Chodzimy, prowadzimy panią Matulę pod rękę, rozmawiamy o Was, udajemy złośników siostrzeńców, opowiadamy sobie, ile razy jedno o drugim myślało. Pijemy, jemy razem. Każolujemy [1] się, hukamy na siebie. Jestem au comble de mon bonheur . [2] Też same zwyczaje, też same ruchy, w których urosłem, taż sama ręka, której ja tak dawno nie całowałem. No, moje Dzieci, ściskam Was, i darujcie mi, że nie podobna mi zebrać myśli i o czym innym pisać, jak o tym, żeśmy szczęśliwi w ten moment; żem miał tylko nadzieję zawsze, a dziś realizację tego szczęścia i szczęścia, i szczęścia. Z radości duszę Was ze szwagrami, jak moich najmilszych na tym świecie. Ch . P. Żywnemu za muzykę buziaków tysiące, a p. Wiesiołowskiemu, który mi przybliżył o kilkadziesiąt mil szczęście, miliony ukłonów. Panu Fryd. Skarbkowi ditto . [1] Każolować (z fr. cajoler )  – pieścić się.  [2]   Au comble de mon bonheur   –  u szczytu mego szczęścia. 
   ",
523,['Mikołaj Chopin'],['Fryderyk Chopin'],,Karlsbad,1835-09-14,,[W podróży z Karlsbadu do Warszawy]; Ce 14 7br [1835],Mikołaj Chopin do Fr. Chopina w Dreźnie," Cher enfant. Stanęliśmy tu o 6 i zostaniemy na noc, bo następująca stacja jest podwójna, a będzie ciemno jak w piecu; droga też, jak mówią, miejscami przykra, a że pada, wszystko czarno. Nie chcemy nasze życie narazić. Uspokoiliśmy się i łzy rozłączenia suszyli nadzieją, że nam Bóg dozwoli się jeszcze mieć ukontentowanie widzenia się. Spokojni, żeś lubiony i masz przyjaciół. Dowiemy [się] z radością z Twego oczekiwanego listu z Lipska, jak czas przepędziłeś po naszym rozłączeniu.  – Adieu, nous t’embrassons de tout notre coeur. Présente bien nos respects à Mr le Comte et Mme la Comtesse et à toute leur aimable famille, en y joignant nos sincères remerciements. [1] Ch. Ta mère te charge de demander pardon à M-me la Comtesse de ce qu’elle n’a pas pu prendre congé et la remercier. Elle te recommande aussi d’être tranquille et de penser à toi. Peut-être recevras-tu de nos nouvelles de Breslau poste-restante à Dresde [2] . [1] A dieu... remerciements . – Do widzenia, ściskamy Cię z. całego serca. Złóż od nas wyrazy uszanowania Panu Hrabiemu i Pani Hrabinie oraz całej ich uprzejmej rodzinie, dołączając nasze serdeczne podziękowania. [2] Ta mère... à Dresde – Matka twoja poleca Ci przeprosić Panią Hrabinę, że nie mogła się z nią pożegnać i jej podziękować. Zaleca Ci, abyś był spokojny i myślał o sobie. Być może, że dostaniesz od nas wiadomości z Wrocławia na poste-restante w Dreźnie. ",
524,['Maria Wodzińska'],['Fryderyk Chopin'],Drezno,Paryż,1835-09-26,1835-10-31,"[Drezno, wrzesień 1835]",Maria Wodzińska do Fr. Chopina w Paryżu," Chociaż Pan nie lubi ani odbierać, ani pisać listów, chcę jednak skorzystać z wyjazdu p. Cichowskiego, by przesłać Panu wiadomość z Drezna o tym, co się tu działo od czasu pańskiego wyjazdu. Będę zatem jeszcze Pana nudzić (ale już nie graniem). W sobotę, kiedy Pan nas opuścił, wszyscy chodziliśmy smutni, z oczami pełnymi łez, po tym salonie, gdzie kilka minut temu należał Pan jeszcze do naszego grona. Ojciec mój nadszedł wkrótce i był zmartwiony, że nie mógł się z Panem; pożegnać. Moja matka ze łzami przypominała nam co chwila jakiś szczegół z pobytu „swego czwartego syna, Fryderyka” (jak mówi do mnie). Feliks miał minę całkiem zgnębioną; Kazimierz chciał, jak zazwyczaj, figle płatać, ale tego dnia mu się nie udawały, gdyż robił z siebie pajaca na pół z płaczem. Ojciec mój żartował z nas i sam śmiał się, jedynie dlatego, żeby nie płakać. O godzinie jedenastej przyszedł nauczyciel śpiewu; lekcja poszła nader źle, nie mogliśmy śpiewać. Pan był przedmiotem wszystkich rozmów. Feliks wciąż mnie prosił o Walca (ostatnia rzecz, którą otrzymaliśmy i słyszeliśmy graną przez Pana). Znajdowaliśmy przyjemność; oni w słuchaniu, a ja w graniu, bo przypominał nam brata, który przed chwilą nas opuścił. Zaniosłam go do oprawy; Niemiec zrobił wielkie oczy na widok jednego tylko arkusza (nie wiedział ów Niemiec , przez kogo był napisany). Nikt nie jadł obiadu: ciągle spoglądaliśmy na Pana zwykłe miejsce przy stole, a potem również na kącik Frycka. Krzesełko zawsze stoi na swoim miejscu i zapewne tak ciągle będzie, póki my w tym mieszkaniu zostaniemy. Wieczorem zaprowadzono nas do ciotki, ażeby uniknąć smutku tego pierwszego wieczoru, którego Pan już nie miał spędzić z nami. Ojciec przyszedł po nas mówiąc, że byłoby dla niego niepodobieństwem, tak jak dla nas, pozostać w tym domu tego dnia. Doznaliśmy wielkiej ulgi opuszczając miejsce, które nazbyt nasze smutki przypominało. Mama rozmawia ze mną tylko o Panu i o Antosiu. Gdy brat mój będzie w Paryżu, proszę o nim choć trochę pomyśleć, błagam Pana. Gdyby Pan wiedział, jak oddanego w nim masz przyjaciela! Trudno znaleźć takiego jak on przyjaciela. Antoni ma poczciwe serce, aż nadto nawet, bo zawsze jest wyzyskiwany przez innych; a ponieważ jest bardzo niedbały, nie myśli nigdy o niczym, a przynajmniej rzadko. Myśmy już mu tyle razy przemawiali do rozsądku, lecz sądzę, że wywoła to większy skutek, jeśli to usłyszy od Pana. Wiem, jak Pana kocha, i jestem pewna, iż Pana słowa będą dla niego wyrocznią. Na miłość Boską, nie bądź Pan dla niego obojętny. Jakże będzie szczęśliwy, gdy – będąc daleko od swej rodziny – znajdzie serce przyjazne, które go zrozumie. Nie piszę Panu nic więcej. Pan zna Antoniego dobrze, pozna go Pan jeszcze lepiej. Powie Pan potem o nim, że chce się wydać gorszym, niż jest. Gdyby Pan cudem jakim chciał pisać: Jak się macie? Zdrów jestem. Nie mam czasu więcej pisać; proszę dodać tak lub nie w odpowiedzi na pytanie, które Panu zadam: czy Pan komponował?  – „Gdybym ja była słoneczkiem na niebie, nie świeciłabym, jak tylko dla ciebie” otrzymałam w tych dniach, lecz nie mam odwagi tego śpiewać, gdyż boję się, skoro to Pańskie, żeby nie wyszło całkiem zmienione, jak np. Wojak . Nie przestajemy żałować, że się Pan nie nazywa Chopiński lub że nie ma innej oznaki, że Pan jest Polakiem, bo w ten sposób Francuzi mogą sprzeczać się z nami o zaszczyt, że jesteśmy Pana rodakami. Ale za długo piszę. Czas Pana jest taki cenny, iż rzeczywiście zbrodnią jest zabierać Mu go na czytanie moich gryzmołów. Zresztą z pewnością nie będzie ich Pan czytał w całości. List małej Maryni pójdzie w kąt po przeczytaniu kilku słów. Nie mam więc powodu robić sobie wyrzutów, że kradnę czas Pański. Z Bogiem (po prostu). Przyjaciel z czasów dzieciństwa nie żąda frazesów. Mama ściska Pana czule. Ojciec i bracia ściskają najserdeczniej (nie, to za mało) naj... już nie wiem sama, jak powiedzieć. Józia, która nie mogła pożegnać Pana, poleca mi wyrazić żal z tego powodu. Pytałam Tereni: „Co mam powiedzieć od ciebie Fryderykowi?”, a ona odpowiedziała mi: „Uściskać go mocno i serdecznie ode mnie pozdrowić”. Bóg z Panem! Maria. P. S. W chwili gdy Pan wsiadał do powozu, zapomniał Pan na fortepianie ołówka ze swego pugilaresu. Musiało być bardzo niewygodnie bez niego w drodze; a my go tutaj chowamy – z uszanowaniem, jak relikwię. Za koneweczkę jeszcze raz ślicznie dziękuję. Mlle Wozinska przyszła do mnie dziś rano z wielkim odkryciem: „Siostro Mario, ja wiem (rzekła do mnie), jak się wymawia «Chopin» po polsku – Chopena”. 
   ",
526,['Antoni Wodziński'],['Teresa Wodzińska'],Paryż,Służewo,1835-10-01,1835-10-31,"[Paryż, w październiku 1835]",Antoni Wodziński do Teresy Wodzińskiej w Służewie," Ma chère Maman. Już od trzech dni jestem w Paryżu. Zaraz na wstępie, w hotelu, w którym wysiadłem, spotkałem Fryderyka, który tam się o mnie dopytywał. Przepędziliśmy razem cały wieczór. Miała Mama rację mówić, że się nie zmienił, tylko wyładniał. Widujemy się co dzień, a nawet teraz ten list u niego piszę przerywając się czasami w pisaniu, aby słuchać grającego Fryderyka... Nie mogę jeszcze pisać o Paryżu, bo go za mało dotąd poznałem, ale takich pasażów, takich ulic, takiej opery, takich śpiewaków, jak Lablache, Rubini, Tamburini, pewno nigdzie ani widzieć, ani słyszeć nie można, Pierwszego zaraz wieczora byłem z Fryderykiem na operze. Ogromna sala, tak że trudno było mi rozpoznać siedząc z jednej strony, czy ładna, czy brzydka, czy stara, czy młoda dama siedzi na przeciwnej, a wszystko się przyczynia do piękności sali, a wszystkie wyróżowane Panie ślicznymi się wydają. Pardieu! Grono kobiet trochę inaczej się przedstawia niż w Genewie! Nourrit, Levasseur, co za śpiewacy! A nade wszystko, co za orkiestra! A jakie wystawienie niezrównane! Byliśmy także w operze włoskiej. Dawano Puritani . Nic Mamie nie będę mówił o Rubinim ani o Lablache, ani o Tamburinim, ani o la Grisi. Trzeba ich słyszeć! A teatr sam w sobie wspaniałe ma urządzenie. Wszystko tu wybite aksamitem szkarłatnym, od schodów do loży królewskiej. W teatrze świat najwykwintniejszy i najmodniejszy z całego Paryża, a Frédéric (ale nie nasz Frédéric Chopin) w Robert Macaire , a pani Déjazet ( la sublime [1] Déjazet , jak ją Bernard nazywa), cóż o tych Mamie powiedzieć? Prawda, że gra Déjazet, jak nawet nie przypuszczałem, iż aktorka grać może... Zresztą Paryż trzeba widzieć; cóż opisy znaczą? Znalazłem go porządniejszym, piękniejszym daleko, niż go sobie wystawiałem. A jakie teraz wystawy sklepowe. Mamo! Jedna ogromna tafla lustrzana, a pod nią lśni się od przepychu wystawionych przedmiotów: jedwabie, stroje, suknie, szale, tam znów brązy, obrazy, tu diamenty... a obok, co za antyteza, w takim samym porządnym oknie le charcutier [2] wystawia apetyczne, wspaniałe szynki i inne kunsztowne wyroby swej sztuki. Zdawało mi się w pierwszych chwilach, że się znajduję w zaklętym jakimś pałacu. Ach! żeby Mama tu przyjechała choćby na dwa miesiące, na przykład na przyszłą wiosnę: mogłaby Mama wziąć z sobą Marynię i Feliksa... warto im Paryż pokazać, a za jedną drogą i mnie taką radość sprawić, tak wielką radość! Podobno Fryderyk napisał dla Maryni jakiś walc w sztambuchu: niech go zachowa jak relikwię i nikomu przepisać nie pozwala, aby nie spospoliciał. W Genewie po wyjeździe Mamy bawiłem jeszcze kilka miesięcy. Widziałem i słyszałem tam Liszta; dawał koncert avec la Belgiojoso , na korzyść wygnańców polskich i włoskich. Gra jego nie do wypowiedzenia: grał wariacje swojej kompozycji na fortepianie, który Marynia w swoimi pokoju miała. Moja kochana Mateczko, prosiłbym, aby mi nowy sukurs (tak ze 2000 fr.) co prędzej przesłać. Podróż, oporządzenie pierwsze, instalacja dużo kosztowały, a jeszcze Pani Pattey w Genewie musiałem 500 fr. zapłacić za dawny jakiś rachunek. Fryderyk wstaje od fortepianu i mówi: „Powiedz tam, że ich wszystkich strasznie, ale to strasznie kocham.” Ja także. Antoni Wodziński. [1] Sublime   – wzniosły. [2] Le charcutier   –  masarz. ",
525,['Felix Mendelssohn-Bartholdy'],['Fanny Hensel'],Lipsk,,1835-10-06,,"Lipsk, dnia 6 października 1835",Feliks Mendelssohn-Bartholdy do Fanny Hensel," [...] Tego właśnie dnia, gdym odprowadził Henselów do Delitzsch, był tu Chopin; nie chciał zostać dłużej niż jeden dzień, więc spędziliśmy go razem, nie rozstając się, i muzykowaliśmy. Nie ukrywam przed Tobą, kochana Fanny, iż doszedłem ostatnio do wniosku, że nie jesteś dla niego w sądach swych dość sprawiedliwa, może wówczas, gdy go słyszałaś, nie był w odpowiednim nastroju do gry, co mu się zapewne często zdarza, za to mnie jego gra na nowo zachwyciła, i jestem przekonany, że gdybyś Ty a także ojciec usłyszeli kilka z jego lepszych utworów, tak jak on mi je zagrał, powiedzielibyscie to samo. Jego gra na fortepianie ma w sobie coś tak wyłącznie jemu właściwego, a jednocześnie jest tak mistrzowska, że śmiało można go nazwać całkiem doskonałym wirtuozem; a że mi wszelka doskonałość jest miła i napełnia mnie radością, więc dzień ten był dla mnie w najwyższym stopniu przyjemny, choć tak różny od tych, które poprzednio z Wami spędziłem! Miło mi było obcować znów z prawdziwym muzykiem, nie z takimi półwirtuozami i półklasykami, którzy chcieliby w muzyce połączyć dostojeństwo cnoty z rozkoszą grzechu , lecz z takim co ma swój własny, wyraźnie wytknięty kierunek. A chociaż jego kierunek różni się krańcowo od mojego, mogę się z nim doskonale porozumieć; byle nie z tymi półludźmi. Niezwykły był ów wieczór niedzielny: na jego żądanie zagrałem mu swoje Oratorium , ciekawi lipszczanie wsuwali się po cichu, by zobaczyć Chopina; a kiedy pomiędzy pierwszą a drugą częścią w piorunującym tempie odegrał zdziwionym lipszczanom swoje nowe Etiudy i swój nowy Koncert , a potem znów ja grałem swojego Paulusa , było to tak, jakby Irokez z Kafrem spotkali się i prowadzili rozmowę. Ma on również śliczny nowy Nokturn , z którego niejedno sobie zapamiętałem, by je zagrać Pawłowi chcąc mu zrobić przyjemność. Tak więc wesoło przeżylismy dzień i obiecał mi całkiem serio, że powróci tu w ciągu zimy, jeśli skomponuję nową symfonię i każę ją odegrać na jego cześć; przysięgliśmy to sobie wobec trzech świadków i przekonamy się, czy obydwaj dotrzymamy słowa. Jeszcze przed wyjazdem przysłano mi dzieła Händla, które sprawiły Chopinowi prawdziwie dziecięcą radość; są one rzeczywiście tak piękne, że ja sam nie mogłem się nimi wprost nacieszyć. ",
1374,['Jane Wilhelmina Stirling'],['Ludwika Jędrzejewiczowa'],Paryż,Warszawa,1835-10-30,1835-10-31,"środa, 30[–31] października 1850",List Jane Wilhelminy Stirling do Ludwiki Jędrzejewiczowej, Najdrożsi Przyjaciele. Kolejny smutny dzień [...] [tłum.\/transl. NIFC] ," List Jane Wilhelminy Stirling do Ludwiki Jędrzejewiczowej w Warszawie, „Bien chères Amies. Encore un | jour triste [...]”, [niesygnowany], [Paryż], środa, 30[–31]\/10\/1850, s. 8. "
527,['Józef Bem'],['Fryderyk Chopin'],Paryż,Paryż,1835-12-05,,"Paris, le 5 Décembre 1835",Generał Józef Bem do Fr. Chopina w Paryżu," Kochany Szopciu. Towarzystwo nasze ma ludzi bardzo światłych i uczonych i bardzo wiele może, ale dotąd bardzo jest ubogie. Kasa potrzebuje na przykład dzisiaj prosić Cię, abyś jej chciał nadesłać nie tylko to, co by wypadało za dawnych 12 biletów, ale jeszcze za 6 nowych, które tu znajdziesz. To Cię przymusi do zatrudnienia się koniecznie jej interesami  – a ze swojej strony rachować możesz, że Towarzystwo najprzyjemniej będzie zatrudniać się Twoimi, jeżeliby jakie były. Ściskam Cię serdecznie J. Bem. 
   ",
528,['Mikołaj Chopin'],['Fryderyk Chopin'],Warszawa,Paryż,1835-12-15,,"Warszawa, 15 grudnia 1835",Mikołaj Chopin do Fr. Chopina w Paryżu," Moje drogie dziecko. List z 2 listopada, skończony 19, nadszedł i zastał nas wszystkich w dobrym zdrowiu. Mała podróż, którą odbyliśmy, była nam potrzebna; siostry Twe i ich mężowie bardzo żałują, że nie mogli wziąć w niej udziału, aby podzielić radość i przyjemność zobaczenia Ciebie po tak długim niewidzeniu się. Wszyscy tutaj podziwiają przywiązanie, które nam okazałeś sprawiając tak miłą niespodziankę swoim przyjazdem do Karlsbadu, którego to miejsca nigdy nie zapomnimy, bo samo wymówienie tej nazwy ileż miłych wspomnień nasuwa! Bardzo się cieszymy, żeś powrócił do Twych zajęć i żeś sobie zapewnił ciepły pokój; bo mimo chęci do pracy niezbyt jest się do niej usposobionym, gdy palce kostnieją od zimna. Bardzo pochwalam Twoje postanowienie przebywania więcej w domu niż lat ubiegłych, lecz nie uważam za wskazane, żebyś się wycofywał całkowicie. Przyjęcia wieczorne, gdy nie przeciągają się zbyt długo, są dla Ciebie prawdziwym wytchnieniem, koniecznym dla ożywienia Twego talentu, a nawet dla poddania ci nowych pomysłów. Niemniej pochwalam Twój zamiar zaoszczędzenia czegoś i wybierania lepiej tych, którym możesz przyjść z pomocą. Zmartwiła mię wiadomość o tym, jak Ci odpłacono za Twe dobre serce; widząc owego pana nie byłbym się tego po nim spodziewał, musiał chyba czytać J. J. Rouseau’a i z niego zaczerpnąć naukę niewdzięczności. W każdym razie wyświadczyłeś dobrodziejstwo dając człowiekowi kawałek chleba, w tym masz pociechę. On nas odwiedzał dosyć często, lecz od blisko trzech tygodni przestaliśmy go widywać, może ktoś z jemu podobnych ostrzegł go, że wiesz o jego niegodnym postępku, jest to bądź co bądź nauka. Wspominasz o Antosiu [Wodzińskim]; oby pobyt w Paryżu nie był dla niego szkodliwy! Obawiam się, że nie będzie umiał ograniczyć swych wydatków, ale nie dawaj mu do zrozumienia, iż mógłbyś mu coś pożyczyć, nie byłoby to bowiem dowodem przyjaźni; winien on myśleć o życiu oszczędnym; najobfitsze źródła się wyczerpują. Jak widzę z Twoich listów, pobyt w Dreźnie był dla Ciebie przyjemny, skoro zamierzasz pojechać tam w przyszłym roku, ale należałoby się postarać, by podróż ta nie pochłonęła mozolnie zebranych przez zimę owoców Twej pracy. Tournée koncertowe mogłoby, jak sądzę, pokryć koszty podróży, zwłaszcza że w Niemczech zajmują się Twymi utworami, każdy więc będzie ciekaw Cię słyszeć. Do tego projektu powrócimy później. Dobrze zrobiłeś wprowadzając Lipińskiego wszędzie, gdzie tylko mogłeś. P. Teichmann wyjechał stąd do Paryża porzucając swe lekcje. Jest to wielka ofiara w tym sezonie, który rzeczywiście jest dla niego żniwem, i to z miłości dla sztuki. Wręczyłem mu kilka słów, które Ci zapewne oddał, gdyż przypuszczam, że Cię już odwiedził, zanim otrzymasz ten list. Ponieważ jego dziedzina jest całkiem inna od Twojej, można przypuszczać, że ci się nie będzie naprzykrzał, wątpię nawet, czy będziesz musiał go gdziekolwiek wprowadzać, bo jego talent utoruje mu drogę; gdyby nie to, nie byłbym do Ciebie pisał, bo nie chcę Ci sprawiać kłopotu ani zabierać czasu, który przeznaczyłeś na inne sprawy. Nie uprawiasz śpiewu, więc nie nauczy się nic od Ciebie, jakkolwiek posiada dar śpiewania wszystkiego, co usłyszy, jak mówią, bo ja znam go za mało, żeby móc to stwierdzić. – W święta i niedziele zbieramy się, jak zwykle, u nas; nie zapominamy o Tobie i cieszymy się bardzo, że – jak mi donosi Jaś – podróż poszła Ci na zdrowie. Jeśli chodzi o kieszeń, to ta na niej ucierpiała; mniejsza o to: potrafisz temu zaradzić, jeśli zechcesz, bo masz po temu możność. Twa Matka i ja ściskamy Cię serdecznie. Ch. ",
529,['Izabella Barcińska'],['Fryderyk Chopin'],Warszawa,Paryż,1835-12-15,,"Warszawa, 15 grudnia 1835",Izabela Barcińska do Fr. Chopina w Paryżu," Mój kochany Fryderyku, dziesiąta dochodzi wieczór, niedziela, a ja już na wychodnym piszę do Ciebie; jesteśmy zdrowi, zawsze Cię kocham, za Jasia Ci wdzięczna. O łańcuszkach nie zrozumieliśmy się. Nie chcę karlsbadskich, tylko takich, jak mężowi przysłałeś; a on Ci z podziękowaniem etc., bo tu jeden z kolegów koniecznie go o takie prosi. Daj mi buzi. Mąż dziś na ślubie swego przyjaciela, a więc nie wie nawet, że piszę do Ciebie. Bywaj zdrów, kochaj nas jak my Ciebie. Przy zdarzonej okazji odbierzesz ukończoną naszą pracę, żałuję, że to dziś być nie może. Izabela. ",
530,['Ludwika Jędrzejewiczowa'],['Fryderyk Chopin'],Warszawa,Paryż,1835-12-15,,"Warszawa, 15 grudnia 1835",Ludwika Jędrzejewiczowa do Fr. Chopina w Paryżu," Gdyby to taka była praca jak Twoja, mój najdroższy, to nie żal, gdyż tylko pochwały odbijać by się mogły o uszy; ale tak, to tylko czekamy, aż kto wypali jaką krytykę. Ale mniejsza, byleby się to na co przydało, gdyby z niej korzyść odnieść można; tak, jak chciałybyśmy, żeby z korzyścią było co napisane, bo ten cel jedynie był powodem tym się zajęcia. Nie będziesz Ty tego czytał, wiemy dobrze, ale dlatego wziąwszy w rękę lepiej zrozumiesz, jak kiedy my Twoją nie znaną nam jeszcze kompozycję do przegrania weźmiemy; a jednak miło nam choć patrzeć na te nuty, które zawierają duszę, jedną z najdroższych dla Twej rodziny. Lubo nie tylko dla Twej rodziny, bo są jeszcze indywidua, co wielce Cię kochają oprócz nas, i zaraz Ci powiem dowód o bracie Brykczyńskiego; on nie dama, a zachwycony do tego stopnia Tobą, że wszystkie Twoje wyszłe kompozycje ślicznie kazał razem w jedną księgę oprawić; na początku jest Twój portret, a przed nim jeszcze na karcie sonet ów Ulricha do Ciebie. Koniecznie przez jednego znajomego, co jest na pensji u Rodziców, prosił nas o jakikolwiek rękopis Twój, który chce załączyć tam na pamiątkę. Lubo wiemy, że bez Ciebie nic takiego robić nie należy, bo nie lubisz, ale to dobre serce niezmiernie nas zobowiązało, i ja zdecydowałam dać mu jaki Twój kawałek, ale coś dobrego. Padł więc mój wybór na śpiewkę ową Konik , którą przepisuję dla siebie, żeby tej drogiej dla mnie dla drugich pozbawić się pamiątki. Gdybyś Ty mi mógł odpowiedzieć w tej chwili, czy Cię to nie gniewa, jakżeby to ślicznie było; lękam się bowiem, żebyś kiedykolwiek zmarszczył się na to serce, co Cię kocha nad życie i ceni. Jak powiedziałam Lindowej, że może na przyszły rok do Drezna przyjedziesz, odpowiedziała mi: „ Oui, si certaines personnes y sont. O, Marie uchwyciła jego serduszko; mais vous, Madame, et moi qui l’avons connu... ” i znów rekapitulacja tego, co za każdym jej widzeniem opowiada nam: o koncercie, o Chodkiewiczu; „ mon Dieu, il mangeait des épinards quand je l’ai fait appeler; mes pauvres chevaux attendaient et il ne venait pas... ce qu’aussi Mme W. l’accaparait, comme elle pouvait, elle le faisait asseoir toujours entre elle et Marie; cette jeune personne qui est extrêment bien, le gênait... [1]   [1] Oui, si certaines... le gênait...   – Tak, jeśli tam będą pewne osoby... Lecz pani i ja, cośmy go znały... Mój Boże, zajadał szpinak, gdym go kazała poprosić; moje biedne konie czekały, a on nie przychodził... ale też pani W. trzymała go, jak mogła; kazała mu siadać pomiędzy sobą i Marią; ta młoda istota, która jest bardzo przystojna, onieśmielała go… 
   ",
533,['Mikołaj Chopin'],['Jan Matuszyński'],,Paryż,1836-01-01,1836-12-31,[brak daty],Mikołaj Chopin do Jana Matuszyńskiego w Paryżu," Nieskończenie Ci jestem wdzięczny, mój kochany, za uczucia, które dla nas zachowałeś, i za trud, który sobie zadajesz pisząc nam o naszym kochanym Fryderyku. Gdybyś wiedział, ileśmy przecierpieli przez te dwa tygodnie z górą! Jeśli Twoje zajęcia zostawią Ci chwilę wolną, a Fryderyk czasu mieć nie będzie, to bierz pióro do ręki, napisz do nas i zmuś go, by dopisał kilka słów do Twego listu – to wystarczy, by nas uspokoić. Po niepokojach, których doznaliśmy, każde spóźnienie niepokoiłoby nas, zwłaszcza w tej porze roku, kiedy tak łatwo się przeziębić. Jestem Ci niezmiernie wdzięczny, żeś go zmusił do włożenia obuwia stosowniejszego w tej porze roku niż to, które miał zwyczaj nosić. Pragnąłbym też bardzo, żebyś zdołał wymóc na nim, by rzadziej bywał na późnych przyjęciach; kładzenie się spać o drugiej jest dobre dla automatów, a nie dla tych, których umysł pracuje i którzy myślą. Rozumiem, że Fryderyk ma stosunki, których nie wolno mu zaniedbywać, lecz niech bywa rzadziej. Bardzo mię cieszy, że postarał się o kominek, który mu lepiej ogrzewa mieszkanie, bo jest nader przykro pracować ze skostniałymi palcami. Z listu do Fryderyka zobaczysz, że robimy plany na przyszłe lato; zawsze to miły sen, nawet choćby się nie urzeczywistnił. Wiesz dobrze, że nie ma nic niemożliwego przy pieniądzach i zdrowiu, więc trzeba, by myślał o jednym i drugim. Pobyt w Karlsbadzie był tak przyjemny – dlaczego następstwa dały się tak niemile odczuć w Heidelbergu? Fryderykowi potrzeba więcej wygód w podróży, czuwanie przez kilka nocy z rzędu szkodzi mu; lepiej będzie, jeżeli w przyszłości udając się w podróż będzie dłużej w drodze i będzie miał więcej wygód – ze względu na zdrowie, które jakkolwiek niezłe, jest delikatne; strona duchowa bierze górę nad fizyczną, trzeba więc tę ostatnią otaczać opieką. Choćbyście się mieli pokłócić, nalegaj na to, co uznasz za potrzebne, a Fryderyk jest zbyt rozsądny, by nie przekonać się, że masz słuszność. To, co mi donosisz o nowoprzybyłych, dziwi mię i żal mi ich, że odbyli tak wielką podróż, a nie znaleźli nic wyższego ponad to, co już widzieli. Ściskam Cię z całego serca. Ch. Posyłam recenzję za recenzję. Fryderyk zna autorów. ",
1414,['Fryderyk Chopin'],['Julian Fontana'],Paryż,Paryż,1836-01-01,1837-12-31,"[Paryż, 1836–1837]",List–bilet Fryderyka Chopina do Juliana Fontany," List Fryderyka Chopina do Juliana Fontany w Paryżu, „proszę Cię jeżeli możesz przepisz mi prel.[udium] as [...]”, [niesygnowany], [Paryż, 1836–1837], s. 2. "," List Fryderyka Chopina do Juliana Fontany w Paryżu, „proszę Cię jeżeli możesz przepisz mi prel.[udium] as [...]”, [niesygnowany], [Paryż, 1836–1837], s. 2. "
562,['Fryderyk Chopin'],['Julian Fontana'],Paryż,Paryż,1836-01-01,1836-12-13,"[Paryż, 1836]",Do Juliana Fontany w Paryżu," Moje życie, gdzie mieszka Brzowski?... ",
535,['Marie d’Agoult'],['Fryderyk Chopin'],Paryż,Paryż,1836-01-01,1836-03-31,"[Paryż, początek 1836]",Maria d’Agoult do Fr. Chopina w Paryżu," Panie Chopin, byłoby bardzo uprzejmie z Pana strony, gdyby Pan, mając kiedyś czas wolny, punktualnie o 6 przyszedł do nas na obiad. Matka moja, której wiele o Panu mówiłam, ogromnie pragnie poznać Pana; co do mnie, wie Pan, z jaką przyjemnością widzę Pana i słyszę. Jeśli mógłby Pan przyjść jutro, byłoby nam bardzo miło; chorowałam i dotąd jestem cierpiąca; wydaje mi się, że jeden z Pańskich nokturnów wyleczyłby mnie całkowicie. Niechże mi Pan nie odmawia. Hrabina d’Agoult. P.S. Jeżeli nie może Pan jutro, to w sobotę, jeżeli nie w sobotę, to w niedzielę itd. ",
567,['Ernest Legouvé'],['Fryderyk Chopin'],Paryż,Paryż,1836-01-01,1836-12-31,"[Paryż, przed 1837]",Ernest Legouvé do Fr. Chopina w Paryżu," Sprawił nam Pan wczoraj taką przyjemność, tak nas Pan wzruszył do głębi serca, że jeszcze dzisiaj jesteśmy pełni tych wrażeń i czuję potrzebę napisania Panu, że wczorajszy wieczór był dla nas jednym z najbardziej zachwycających nie spośród tych, któreśmy spędzili, ale z tych, o którychśmy marzyli. Pański bardzo wdzięczny E. Legouvé. ",
532,['Mikołaj Chopin'],['Fryderyk Chopin'],Warszawa,Paryż,1836-01-09,,"Warszawa, 9 stycznia 1836",Mikołaj Chopin do Fr. Chopina w Paryżu," Kochane Dziecko moje, Najdroższy mój, żaden list nie był nigdy bardziej pożądany i oczekiwany niecierpliwiej niż ten, któryśmy otrzymali przed chwilą! Powód był następujący: od trzech tygodni obiegała tu pogłoska, że jesteś niebezpiecznie chory; każdy nas pytał, czy mamy od Ciebie wiadomości, a my nie wiedzieliśmy, co to ma znaczyć. W końcu doszła nas ta nieszczęsna wieść przypadkowo przed samymi świętami, możesz sobie wyobrazić naszą konsternację, nasz śmiertelny niepokój. Pani Zawadzka, która bardzo niedawno otrzymała listy z Paryża, starała się nas uspokoić cytując jeszcze inny list, w którym była wiadomość, żeś dał wieczór muzyczny dla p. Lipińskiego, że p. Mickiewiczowa na nim była; a poczciwa p. Fontanowa przyszła powiedzieć nam, że syn jej pisał 12 grudnia i dużo mówił o Tobie. Wszystko to w małym tylko stopniu zdołało nas uspokoić – aż w ubiegły poniedziałek Twój prawdziwy przyjaciel, poczciwy Zieliński (Jan), przeczytawszy w „Journal des Débats” z 24-go, że miałeś improwizować na jakimś wieczorze przy rue de la Chaussée d’Antin No 3, przybiegł do Jędrzejewiczów, by ich o tym powiadomić. Szczęśliwy traf zrządził, że się tam znajdowałem; pospieszyliśmy zaraz do Lourse’a i własnymi oczyma przeczytałem tę wzmiankę. Było to wystarczające, by niejednego uspokoić, lecz serca Twoich wątpiły jeszcze... w dodatku, na nieszczęście mijał termin, w którym zwykle otrzymujemy Twój list; niepokój nasz stawał się przez to jeszcze dokuczliwszy. Nareszcie oto ochłonęliśmy z naszych obaw, jesteś zdrów, wszystko zapomniane. Szkoda, żeś w Twym liście poprzednim nie wspominał o swej chorobie; wszystkie te pogłoski bylibyśmy odnieśli do innego czasu. Jakie szczęście, że Opatrzność pozwoliła Ci spotkać owe dwa anioły opiekuńcze, które otoczyły Cię tylu staraniami i które, jak powiadasz, tak często dowiadują się o Twoje zdrowie. Wiem, że nie lubisz pisywać, jednakże, moje drogie dziecko, słówko od Ciebie zrobiłoby im, sądzę, wiele przyjemności. – Widzę z Twego listu, że jesteś bardzo zajęty zarówno lekcjami, jak komponowaniem, lecz z żalem widzę także, że mało wypoczywasz; te przeciągające się długo wieczory, choć jak mówisz sam, są konieczne, muszą być dla ciebie szkodliwe, szczególnie w porze, kiedy tak łatwo się przeziębić. Wiem, że te wielkie przyjęcia pozwalają Ci zawierać nowe znajomości bardzo cenne, ale zdrowie? Jak widzę, Drezno stało się dla Ciebie miejscem wielce zajmującym i zdaje się przyciągać Ciebie. W Twoim wieku nie zawsze jest się panem swej woli, można doznać wrażeń, które niełatwo się zacierają. Lecz kto może Ci przeszkodzić, byś na przyszłą wiosnę odbył małą podróż und riechen was du nicht gerochen hast? [1] Trzeba tylko oszczędzać, ile się da, gdyż towarzysza podróży do Berlina lub Drezna mógłbym Ci posłać, lecz na Twój koszt. O tym projekcie zawiadomiłem Twoją drogą matkę, a podczas wakacyj Barciń[ski], jego żona i ja pojechalibyśmy po nią. Co myślisz o tym? Bądź co bądź, jest to piękny zamek na lodzie, powiesz może. Mniejsza o to, budujemy go sobie. Myślę, że jeśli okazałby się możliwy do zrealizowania, to nie mógłbyś mieć lepszej opieki, jak mając Twą matkę przy sobie. Zniosę to chwilowe rozstanie z myślą o jego przyczynie. Ale na to trzeba zdrowia i środków, musisz zatem myśleć o jednym i drugim; jest to jedyny sposób, byś ponownie ujrzał Drezno i to, co w nim może Cię zajmować, o ile wrażenie się jeszcze w Tobie nie zatarło. P. Wodziński był tutaj przed świętami, odwiedził nas, ale bez synów. Ze skwapliwości, z jaką dowiadywał się o nowiny od Ciebie, przekonaliśmy się później, że wiedział o krążącej pogłosce, a pod pozorem doczekania się poczty, by zobaczyć, czy nie napiszesz czegoś o Antosiu, opóźnił swój wyjazd o dwa dni. Ucieszyła mię bardzo wiadomość, że jesteś zadowolony z Antosia, że Ci się podoba; obawiałem się niedbalstwa i roztargnienia, z których go znałem, rad jestem, że mię uspokajasz pod tym względem. – Widzisz, moje drogie dziecko, ile nas kosztowało blisko dwutygodniowe opóźnienie; jeżeli nie możesz pisać z powodu braku czasu, poleć to Jasiowi i dodaj tylko kilka słów, bo – jakkolwiek im dłuższe są Twoje listy, tym więcej nam sprawiają przyjemności – będziemy zadowoleni nawet z tej odrobiny którą napiszesz. Pani Linde mówi zawsze o Tobie z największym zachwytem – to wielka Twoja przyjaciółka. Pisała do Ciebie przez p. Duranda; jeżeli otrzymałeś jej list, staraj się jej odpowiedzieć słówkiem, bądź to oddzielnie, bądź w liście do nas. Nie szczędziła sobie żadnych trudów, żeby rozwiać nasze niepokoje. Z tego, co nam mówisz o metodzie i zapatrywaniach Teich[manna], należy przypuszczać, że zajmie pierwsze miejsce, tak że mogłaby mu przyjść fantazja pozostania między wami dłużej, niż było w projekcie. Wy byście niewątpliwie na tym zyskali, ale my byśmy tracili. – Co porabia Wolfek? Czy nie pracuje nad sobą? Czy Kalk. nie zrobi z niego ucznia starej szkoły? To smutne, że Lipiń[ski] nie umie się podobać, że nie ma powodzenia. Gusta są rozmaite. [Dopisek] Kończę, drogie moje dziecko, ściskając Cię z całego serca; zdrowie nasze, Bogu dzięki, jest dosyć dobre. Twoja kochająca matka, która Cię tuli do serca, śmieje się z mego projektu – a Ty co o nim myślisz? Raz jeszcze Cię ściskam. Ch. [1] Und riechen... hast (niem.) – tu: poznał to, czego jeszcze nie znasz. ",
534,['Astolphe de Custine'],['Fryderyk Chopin'],Paryż,Paryż,1836-01-30,1836-01-30,"[Paryż, 30 stycznia 1836]",Astolf de Custine do Fr. Chopina w Paryżu," Pan Albrecht powiedział mi, że przyrzekł mu Pan przyjść do mnie na obiad we środę 3 lutego. Gdybym wiedział, że Pana zastanę, przyszedłbym do Niego, aby Mu podziękować; lecz byłem już u Pana i nie zastałem Go; odkładam więc do środy przyjemność wyrażenia Mu osobiście mojej wdzięczności. Tymczasem proszę przyjąć zapewnienie mego prawdziwego szacunku. A. de Custine. Mieszkam rue de la Rochefoucauld nr 9 ",
536,['Teresa Wodzińska'],['Fryderyk Chopin'],Drezno,Paryż,1836-02-05,,"Drezno, 5 lutego 1836",Teresa Wodzińska do Fr. Chopina w Paryżu," Mój drogi Fryderyku! Jakże mam zacząć, aby Cię przeprosić za nadużywanie Twej dobroci, a nade wszystko za stratę czasu. Lecz pomyślałbyś sobie: na cóż to robisz, kiedy przepraszasz; wolę Ci przyczynę tego wypisać. Chcąc przesłać małą kwotkę Antkowi, z różnych przyczyn tego, co prosił, uczynić nie mogłam i szczęśliwie przyszło mi na myśl, że lepiej się udać nie mogę, jak do tego, który nam ciągle i zawsze tyle dowodów przychylności ku nam daje. Wiesz więc powód. Chciejże teraz resztę uskutecznić i załączony tu memu Cémbałowi wręczyć. Mój drogi Frycku, nie odmawiaj mu przyjacielskich rad Twoich, zachęcaj go, aby się czym tam zatrudnił, bo nieczynne życie wielu nieszczęść się staje przyczyną. Bóg Ci to stokrotnie wynagrodzi. Nie uwierzysz, ile ja łez z tej przyczyny i obawy o niego wylałam. Ty, który tak dobrym jesteś synem, uczuć to potrafisz. Jeżeliby kiedyś znajdował się w potrzebie, wtenczas ratuj go, a mnie jak najspieszniej o tym uwiadom. Polecam Ci jego; wiem, że Twój czas jest drogi, ale również znam Twoje dobre serce i pewna jestem, że mi wtenczas poświęciłbyś chwilkę. Miałam tu wiadomość o rodzicach i siostrach Twoich. P. Leopold, brat p. Pruszak, tu był; opowiadał, że to wszystko ślicznie zdrowe. Maria jako i Józia czułe Ci przesyłają ukłony; pierwsza, uwiadomiona, że ma dostać nuty od Ciebie, nie posiada się z radości. Thérèse Wozińska często także wspomina po polsku, często także łączy brata z Tobą mówiąc: „ J’ai bien du chagrin par mon frère Antoine et Chopena aussi ” [1] , i płacze doprawdy, czyli naprawdę. Kiedy też możemy Cię widzieć? Żebyś też choć ze dwa słowa napisał i powiedział, czy prawda, że tu tego lata być masz; bo nam tu Clara Wieck (a bardziej) Chevalier Kuntzel to powiedzieli i zapewniają, również Kuntzelek powiedział, żeś płakał słysząc P. Wieck w Lipsku; bo ja się wstydzę, żem nie płakała także na jej koncercie, ale mi się bardzo jej gra podobała – i cała jej postawa tak miła, tyle interesująca. Jest tu w tej chwili młody Wolf z Genewy, który do Petersburga z panią Nesselrode jedzie i tam trzy lata siedzieć będzie. – Adieu , mój dobry Frycku, my tu zawsze i zawsze Ciebie wspominamy, bo szczerze masz w nas Ciebie kochających. Ściskam Cię, mój drogi Frycku, wraz z Antkiem i błogosławię Was obydwóch. T. Wodzińska. [1] J’ai bien... aussi (fr.) – mam dużo zmartwień z powodu mego brata Antoniego i Chopina. ",
539,['Fryderyk Chopin'],['Antoni Barciński'],Paryż,Warszawa,1836-03-14,,"Paryż, 14 marca 1836",Do Antoniego Barcińskiego w Warszawie," Zdrów jestem  – i kwita  –   Ta wieść wyśmienita Z uściskiem leci Do dzieci. FF. Chopin. [ Dopisek Jana Matuszyńskiego ] Inna wieść leci Do szanownych dzieci, Że Fryc poleci Za rok do Waszeci. 
   ",
572,['Astolphe de Custine'],['Fryderyk Chopin'],,Paryż,1836-03-18,,"Rue La Rochefoucauld no 6., 18 marca [1837]",Astolf de Custine do Fr. Chopina w Paryżu," Lubi Pan sztychy, posyłam więc Panu najładniejsze, jakie zdołałem znaleźć. W pierwszej wolnej chwili przyjdę do Pana przedstawić pewien mój projekt na ten czas, kiedy jak się spodziewam, przyjedzie Pan do Saint-Gratien. Chcielibyśmy użyć kilku z tych dni, które poświęci nam Pan, na przejażdżkę po okolicach Paryża dla obejrzenia Ermenonville, Mortefontaine, Chantilly i myślimy, że ta wycieczka będzie zbawienna dla Jego zdrowia o tyle, o ile dla nas miło będzie odbyć ją z Panem. Pragnę, aby ten projekt podobał się Panu tak jak mnie, a oczekując pięknej pogody proszę o przyjęcie nowych podziękowań za uczynioną mi przyjemność oraz zapewnień najwyższego szacunku. A. de Custine. ",
537,['Marie d’Agoult'],['Fryderyk Chopin'],Croissy,Paryż,1836-03-21,1836-06-21,"[Croissy, wiosna 1836]",Maria d’Agoult do Fr. Chopina w Paryżu," Dowiedziałam się od Liszta, że Pan ciężko chorował, śpieszę więc przypomnieć Panu, że Croissy byłoby doskonałą lecznicą dla Pana, gdyby pan zechciał pojechać tam na pewien czas, odetchnąłby Pan dobrym powietrzem. Obiecuję wspaniałe mleko i muzykę słowików, która zmęczy Pana mniej od fortepianu. Niech Pan jednak pozwoli powiedzieć sobie, że uwielbiam Pańskie Etiudy , są przecudne; od bardzo dawna nie słyszałam nic równie pięknego. Żegnam Pana, mam nadzieję, że do widzenia; proszę wierzyć w moją niekłamaną zyczliwość Hrabina d'Agoult. ",
540,['François-Joseph Fétis'],['Fryderyk Chopin'],Bruksela,Paryż,1836-03-25,,"Bruksela, 25 marca 1836",Franciszek Fétis do Fr. Chopina w Paryżu," Drogi Panie Chopin. Kiedy miałem przyjemność widzieć się z Panem podczas ostatniej mojej podróży do Paryża, mówiłem Panu, że chcę prosić Go o kilka wiadomości do artykułu biograficznego, który poświęcam Panu w moim Historycznym Słowniku Muzyków. Dane te są mi koniecznie potrzebne, gdyż właśnie drukuję arkusz, w którym ma się znajdować Pańskie nazwisko. Proszę więc o natychmiastowe wypełnienie arkusza, który Panu posyłam; zawiera on rozmaite pytania, na które chciałbym, żeby Pan odpowiedział. Zechce Pan przesłać mi ten arkusz, jeśli możliwe, odwrotną pocztą. Oddany Panu C. F. Fétis. ",
541,['Fryderyk Chopin'],['François-Joseph Fétis'],Paryż,Bruksela,1836-03-27,,"Paryż, niedziela rano, [27 marca 1836]",Do Franciszka Fétisa w Brukseli," Szanowny Panie, Śpieszę odesłać Mu odwrotną pocztą kartę wypełnioną według życzenia. Proszę przyjąć zapewnienie mego całkowitego oddania. FF. Chopin. Ukłony dla Pani Fétis. ",
543,['Robert Schumann'],['Fryderyk Chopin'],Lipsk,Paryż,1836-03-28,,"Lipsk, 28 marca 1836",Robert Schumann do Fryderyka Chopina w Paryżu," Tysiączne pozdrowienia i życzenia oraz gorąca prośba o przybycie nad Ren, jeśli to możliwe. Z miłością i uwielbieniem Robert Schumann. Mendelssohn prosi Pana o słówko odpowiedzi  – piśmiennie lub ustnie  –  do Panofki, czy Pan przybędzie. Jesteśmy najmocniej o tym przekonani. 
   ",
542,['Felix Mendelssohn-Bartholdy'],['Fryderyk Chopin'],Lipsk,Paryż,1836-03-28,,"Lipsk, 28 marca 1836",Feliks Mendelssohn-Bartholdy do Fr. Chopina w Paryżu," Mój drogi przyjacielu. Ma to być zaproszenie dla Pana, chociaż nie napisałem symfonii ani nie zrobiłem pończoch. Prawdę powiedziawszy, nie zrobiłem ani jednego, ani drugiego przez wzgląd na Pana, ażeby go nie zmuszać do przybycia do Lipska w środku zimy, bo jestem pewien, że zrobiłby to Pan niezwłocznie, gdybym był robił na drutach lub komponował, jakeśmy się umówili. Piszę do Pana, ażeby się dowiedzieć, czy Pański czas pozwoli Mu przybyć na festiwal muzyczny Dolnego Renu, który ma się odbyć w Düsseldorfie na Zielone Świątki. Kilku naszych muzyków, którzy się tam wybierają, prosi mię, bym napisał do Pana z zaproszeniem, bo wierzą w możliwość, że je Pan przyjmie. Chociaż przyznaję, że o tym wątpię, i obawiam się, iż festiwal muzyczny, na którym był Pan obecny, nie wzbudził w Panu wielkiej chęci, by raz jeszcze poświęcać na to swój czas i tak długą podróż, to jednak możliwość zobaczenia się i spędzenia z Panem kilku dni jest dla mnie tak przyjemna, iż nie waham się pisać do Niego w tej intencji, choćbym się miał narazić, że się Pan z tego wyśmieje. Zostanie wykonana Dziewiąta symfonia Beethovena z chórami, psalm Händla, uwertura Beethovena (nie znana dotychczas, trzecia , którą napisał do Fidelio ), moje Oratorium (z którego widział Pan u mnie kilka fragmentów) i mnóstwo innych rzeczy. Jeżeli Pan może, proszę przyjechać, byłaby to największa radość dla mnie, a jeśli Pan nie może, to proszę nie kpić sobie z mego zaproszenia, na które nie byłbym się odważył, gdyby nie gorące prośby tych wszystkich, którzy tam będą i którzy pragną zobaczyć i słyszeć Pana częściej i dłużej niż podczas Jego ostatniego pobytu u nas. Proszę wybaczyć francuszczyznę tego listu, która – nie pochlebiając sobie – wydaje mi się szkaradna; nie mówiłem po francusku od czasu, kiedy Pan mnie widział po raz ostatni. Jeżeli zechce Pan odpowiedzieć mi słówkiem, zrobi mi to ogromną przyjemność; i chociaż wiem, że Pan nie odpowiada nigdy, tym razem proszę Go o to; niech mi Pan doniesie, jednocześnie, co Pan teraz komponuje, co porabia Hiller, czy macie wiadomości od Liszta itd. Proszę pozdrowić ich wszystkich i nie zapomnieć o oddanym sobie mieszkańcu bagna (za które zapewne uważa Pan Niemcy). Adieu , proszę wybaczyć styl Pańskiego Feliksa Mendelssohna-Bartholdy. Ma się rozumieć, że jeżeli Pan pragnie mieć uroczyste zaproszenie, przyślę Panu pismo burmistrza, podpisane przez Komitet i zaopatrzone w tyle innych podpisów, ile Pan zechce. Nie zdaje mi się jednakże, aby to wywarło wielkie wrażenie na Panu. ",
548,['Antoni Barciński'],['Fryderyk Chopin'],Warszawa,Paryż,1836-05-08,,"[Warszawa], d. 8 maja 1836",Antoni Barciński do Fr. Chopina w Paryżu," Przed zapieczętowaniem przybyłem i piszę w miejscu Izabeli, która siedzi w domu, bo zimno; śniegu na dwa cale spadło dziś rano, ale serca nasze zawsze są dla Ciebie z uczuciem ognistym, przykro nam tylko, że Ty o nas zapominasz. Nie godzi się tak postępować. Oczekiwanie jest dokuczające. Ocknij się i popraw, pisuj częściej, a uszczęśliwisz nas wszystkich, którzy Cię szczerze i serdecznie kochamy i wielbimy. Antoni Twój. ",
547,['Mikołaj Chopin'],['Fryderyk Chopin'],Warszawa,Paryż,1836-05-08,,"[Warszawa], d. 8 maja 1836",Mikołaj Chopin do Fr. Chopina w Paryżu," Izabela miała wziąć się do pisania, ale ktoś przeszkodził, więc ja się podjąłem ucałować Cię od niej i od męża. – A propos , nie dałbyś wiary, ile osób zapytuje mnie o Twoje zdanie o koncercie Lip[ińskiego]; pisma lwowskie mówią o nim z zachwytem, nie rozgłaszałem Twego zdania, lecz jeśli będzie coś o tym powszechnie wiadomo, to wdzięczny będę, o ile mi o tym doniesiesz. Słyszeliśmy też o Zyg[muncie?] i jego powodzeniu. Donieś nam także, co myślisz robić przez lato; czy zostaniesz w Paryżu? Co do nas, to nie zanosi się na to, byśmy się ruszyli z miejsca, ale Karlsbadu nie zapomnę. Wiele osób stąd ma tam pojechać, między innymi Zawadzki, a żona jego, która była bardzo chora przez zimę, jedzie do Obersalzbrunnu. – Twój Koncert nadszedł już tutaj. Ern[emann] powiedział mi, że go już ma, inne osoby także go sobie kupiły, w ich liczbie również Twoje siostry. Now[akowski] usiłuje go wygrać, podziwia Cię zawsze; wszyscy nasi znawcy i amatorzy gorąco pragną ujrzeć Cię znów i usłyszeć. Ale to nie dałoby chleba. Pani Nakwaska powinna wyjechać wkrótce i chętnie się podejmuje zabrać Twą szkatułkę, którą Heinricht pięknie odnowił; szacuje się ją tu na 80 złp.; będzie to dla Ciebie bardzo miła pamiątka dzieciństwa. Staraj się ją napełnić, zamki ma dobre, i luidory nie będą się wstydziły w niej gromadzić i w niej się zadomowić; postaraj się, by nie była pusta, gdy się u Ciebie znajdzie. ",
546,['Ludwika Jędrzejewiczowa'],['Fryderyk Chopin'],Warszawa,Paryż,1836-05-08,,"[Warszawa], d. 8 maja 1836",Ludwika Jędrzejewiczowa do Fr. Chopina w Paryżu," Kochane, drogie Papisko ułożyło Ci wierszyk, który wiem, jak Cię rozrzewni; ale prawda, iż pomimo że czuję dobrze, jak to trudno Tobie być punktualnym, nie uwierzysz, najdroższy Fryciu, jakiej doznajemy sensacji, kiedy... już wiesz co, bo nie śmiem nudzić Cię wypisywaniem tyle już w listach naszych powtarzanego wyrazu, na który, jak nieraz, tak i w tej chwili, może byś się skrzywił albo całej osoby poruszeniem wydał: ach! więcej niecierpliwe jak sentymentalne. Nie byłoby to con fuoco , ale też nie con cuore , a jakkolwiek con anima [1] , wolę westchnienie do nas w innym znaczeniu; tere bzdere długie, które w inny znowu sposób Cię nudzi. Mój najdroższy, co od nas może wyjść innego, jak nudota i czczość? Gdybyś nie tylko ten list, ale wszystkie, jakie dotąd odebrałeś, zebrał i chciał treść wycisnąć, cóż byś więcej znalazł, jak to, że Cię nad życie kochamy, że Tobą żyjemy, że Cię tym przywiązaniem czasem trochę wiele nudzimy i chociażbyśmy radzi tylko miłe robić Ci wrażenia, nie odmienimy się aż do owej chwili, kiedy zupełna zmiana w organizmie i postaci, i życiu naszym nie zajdzie. W przyszły tydzień p. Nakwaska Anatolowa wybiera się do Ciebie. Znowu zazdrość wzbudzona i zazdrość bez nadziei ziszczenia, lubo zdrowi jesteśmy wszyscy; tylko jeszcze koleje żelazne nie gotowe. Ale za to potem, to jak dziś w niedzielę i każde święto u Rodziców, tak jeden dzień w miesiącu u p. Fryca. Ja bym już i na jeden w życiu przystała, byleby i ten kiedy nastąpił. Mówią, że nadzieja głupich szczęście; pochlebiam sobie, że się przecież mogę liczyć w tym rzędzie, a nie wiem, dlaczego nie zdaje mi się, żebym Ciebie kiedy inaczej, jak tak nieznośnie przez te papierki uściskać mogła! Mój drogi, co się też to z tymi dziećmi, Kaziem i Felciem, zrobiło, jakie to już chłopcy! Jeden się żeni, a ten drugi też już niby do dojrzałości dochodzi. Niezmiernie zrobił się podobny do... co ja robię, zapomniałam, żeś Ty ich widział. Jaki to Antoś musi być już człowiek! Pani Wodzińska jedzie do wód, dopiero tu wraca. Brocki umarł. Pani Fryderykowa bardzo źle. Lindowa wyjeżdżała w tych dniach, ale nie wyszła jednakże z niebezpieczeństwa. Co ja też zapomniałam Ci napisać w ostatnim liście, a tak mnie prosił Zieliński, żebyś korzystał z okazji p. Steinkellera i przez niego ten nieszczęśliwo-uszczęśliwiający smyczek przysłał. Nb. to nie Zielińskiego są wyrazy, tylko moje; dlatego się z tego tłumaczę, żeby Twój wielbiciel nie popadł podejrzeniu, że Ci może brać za złe, żeś dotąd prośbie jego, część wielką pociech życia stanowiącej, zadość nie uczynił. Co się odwlecze, to nie uciecze, to prawda, ale Steinkeller lada dzień spodziewany; z nim może i smyczek, to tak będzie dla tego biednego Zielińskiego, jak dla nas, kiedy Briefträger w pewnym, oczekiwanym czasie, zamiast pod adresem Papy, z Paryża do jakiego pensjonarza podpisany list niesie. „ Ah! pardon, Monsieur, ce n’est pas pour Vous que je l’ai dit! ” [2] Przypomniał mi się Twój przedziwny kamerdyner. – Ojciec Łusi, który w tych dniach odwiedził Rodziców, wiele o Tobie z nimi rozmawiał, przypomniał sobie, jak mile z Tobą czas długi przepędził. Powiedziałam mu dopiero o ożenieniu Albrechta, gdyż Łusi się zdawało, że ojciec go nie zna: ucieszyła go ta nowina, która, jakkolwiek stara, była mu nowością. Już to my w nowości „pani Bona umarła” obfitujemy, a jak jest gdzie co o Tobie, to tak cieszymy, jak z „ Carl Minter in Warschau ”. – Mleczko, będąc u nas, kazał Cię uściskać serdecznie i powiedzieć, żebyś to z równym sercem przyjął, gdyż podobno mówił: „[nie] bardzo jestem u niego w łaskach; nim się starałem o Olesię, było jako tako, ale jak się ożeniłem, tak się gniewał na mnie i nie lubił mnie, bo on chciał Olesi dla Tytusa. Ale ja go dlatego zawsze kocham i teraz, kiedy już trudno to odrobić, niech przyjacielskie prawdziwe przyjmie uściśnienie, nie gniewa się i kocha nas oboje jak my jego.” I Olesia, i Matka, i wszyscy bardzo prosili, aby Cię ucałować od nich. Olesia uczy się grać od Szwarcbacha, który przejęty Twoją kompozycją i Twoje tylko gra rzeczy, i ją zaczął nimi karmić; tylko zaczyna od rzeczy dla niej strawniejszych, jako to mazurków, walca, które jednak... ale dość tego, bo jeszcze Izabela ma napisać. – Pani Diller pisała do Mamy. Poczciwe, widać nic nie wzmiankują o Twej słabości; a nie obmawiając, jeszcze się im nie odpisało, z czego pewnie tryumfujesz, – Adieu , najdroższy nasz Fryciu, bądź zdrów, szczęśliw, kochany, kochający nas, piszący i wierzący, że nie ma istot przywiązańszych jak my do Ciebie. L.J. Mąż Cię ściska, a Dziudek każe Ci powiedzieć, że Toto dzecny . Nb. w tej chwili i to nowina, gdyż mu się to często nie zdarza. – Wszedł Wiesiołowski Teofil, który Cię też pozdrawia; ale Żywnego nie ma, bo ma różę na nodze. Sam się leczy. Ma się rozumieć, niewiele wydaje na lekarstwa, ale już jest lepiej. Siedzi na kanapie z nogami, na której jednej kwiatek ten siedzi, i kontent. Sądzę, że na przyszłą niedzielę pomnoży liczbę wistowych. – Jeszcze raz adieu i z duszy uściśnienie! [1] Con fuoco... con cuore... con anima (wł.) – z ogniem... z sercem... z myślą. [2] Ah! Pardon... dit (fr.) – Ach! Przepraszam pana, to nie do pana się odnosiło. ",
544,['Mikołaj Chopin'],['Fryderyk Chopin'],Warszawa,Paryż,1836-05-09,,"Warszawa, 9 maja 1836",Mikołaj Chopin do Fr. Chopina w Paryżu," Drukowałeś, prawda, ale to nie kwita, Bo za długo do nas list Twój nie zawita. Żeś zdrów, być to może, lecz o tym nie wiemy I w niecierpliwości wszyscy zostajemy. Przerywaj milczenie, pociągnij raz piórem, A każdy z nas powie: co on robi? już wiem. Istotnie, moje drogie Dziecko, oto siódmy tydzień upływa, a list nie nadchodzi. Nigdy od Twego wyjazdu nie dałeś nam tak długo czekać i mimo że wyobrażam sobie, iż jesteś bardzo zajęty, nie mogę opanować niepokoju. Mówiono mi co prawda, iż doszły tu wiadomości, że odbyło się u Ciebie na Wielkanoc święcone, lecz minął już miesiąc od tych świąt, a listu nie ma. Daleki jestem od oskarżenia Cię o niedbalstwo, niemniej jednak cierpię z tego powodu, gdyż te wieczory, ta praca w dzień nie mogą odbić się korzystnie na Twym zdrowiu, a najsilniejsza natura może na tym ucierpieć. Wejdź więc chociaż na chwilę w nasze położenie; przywiązanie, jakie zawsze miałeś dla nas, pozwoli Ci z łatwością pojąć, co się w nas dzieje. Mówiono mi, że p. Steinkeller ma przybyć; oczekuję go z niecierpliwością, w przekonaniu, że widział Cię przed wyjazdem i że udzieli nam dosyć świeżych wiadomości, bo wiem od Teichmanna, iż widywałeś się z nim w Paryżu. O nas nie mam Ci wiele do powiedzenia; prowadzimy życie bardzo jednostajne i jedyną rozrywką, bardzo miłą dla nas, jest to, że zbieramy się wszyscy co niedziela; domyślasz się, że rozmawiamy o Tobie. Zdrowie Twej matki i moje jest znośne i żadna poważna choroba nas nie nawiedziła, jednakże widzę, że jestem z dniemi każdym mniej zdolny do pracy, pamięć mi słabnie widocznie, i wzrok tak samo. Niedawno spotkałem Elsnera, daje teraz lekcje. Jaw[urkowi] zdrowie nie dopisuje; kamień mu dokucza, skutkiem czego traci wszystkie lekcje, poza tym żona jego stale choruje. Gdy spojrzę dookoła siebie, jestem jeszcze zadowolony z naszego losu, a ponieważ serce uczuć nie zmienia, więc Twa matka i ja ściskamy Cię bardzo serdecznie. Ch. Tysiąc pozdrowień od nas dla Jasia; osoby drogie mu cieszą się dobrym zdrowiem. ",
549,['Anna Liszt'],['Fryderyk Chopin'],Paryż,Paryż,1836-05-12,,"[Paryż], 12 maja 1836",Anna Liszt do Fr. Chopina w Paryżu," Kochany Panie Chopin! Dziś rano dostałam list od mego syna, w kt&oacute;rym zapowiada, że przyjedzie tu 14, i prosi, aby Pana o tym uprzedzić. Pobyt jego nie potrwa dłużej niż 4, najwyżej 5 dni; chce zobaczyć najlepszych swych przyjaci&oacute;ł, do kt&oacute;rych Pana przede wszystkim zalicza. Adieu , całuję Pana z całego serca. A. Liszt. ",
550,['Ferdynand Hiller'],['Fryderyk Chopin'],Frankfurt,Paryż,1836-05-30,,"Frankfurt, 30 maja 1836",Ferdynand Hiller do Fr. Chopina w Paryżu," Mój drogi przyjacielu! Chociaż jestem przekonany, że i na ten list nie odpowiesz mi, tak jak na wszystkie te, które dotychczas do Ciebie pisałem, nie mogłem dłużej wytrzymać bez pogadania z Tobą choć trochę. Wczoraj miałem wiadomości o Tobie od Wodzińskiego, którego spotkałem najzupełniej przypadkiem (bo właśnie przyjechałem z Düsseldorfu) i którego starałem się nieco zabawić. – Wczoraj wieczorem wyjechał znów do Weimaru itd. Opowiadał mi między innymi, że spotkał u Ciebie Liszta – gdyby to nie było śmieszne, prosiłbym Cię, byś mi coś niecoś o tym napisał. – Nie upłynęły jeszcze cztery tygodnie, jak opuściłem Paryż, a widziałem już tylu i takich ludzi, że zdaje mi się, iż śnię. – W Weimarze spotkałem znowu Hummla. – W Düsseldorfie Mendelssohna – jeśli chcesz znać szczegóły dotyczące uroczystości, idź do Lea, do którego właśnie napisałem długi list na ten temat. – Reasumując, doskonale się udało. Bardzo mnie cieszy, że Feliks przyjedzie tutaj na sześć tygodni do 2 miesięcy. – Będą krwawe boje; ponieważ jednak w gruncie rzeczy dojdziemy do porozumienia, pokój szybko powróci. – Czy możemy mieć jeszcze nadzieję zobaczenia Cię tutaj tego lata? byłoby to nader miłe. Mamy tu ładne mieszkanie, mój fortepian przybył zdrów i cały, a jakkolwiek wielu rzeczy mi brak, ufam, że spędzę to lato całkiem znośnie. – Biedny Schellble, o którym Ci tak często wspominałem, jest niestety ciężko chory. Wyczerpanie nerwowe czy Bóg raczy wiedzieć co. Może mu to przeszkodzić w ponownym objęciu kierownictwa, od czego jednakże zależy dobro naszej pięknej tutejszej akademii. – Ries urządza w przyszłą środę koncert złożony wyłącznie z utworów Beethovena, dochód pójdzie do Bonn na pomnik naszego Napoleona muzyki. – Ries sam będzie na nim grał Koncert c-moll . – Wczoraj wieczorem [słowo nieczytelne] tak sobie! ja sam nie wiem, czym ze trzy razy otworzył fortepian od czasu, jak opuściłem Paryż. Bóg z Tobą, drogi przyjacielu, idź do Cherubiniego, przekaż mu wiele pozdrowień od nas i powiedz, że list ich zrobił nam ogromną przyjemność – wkrótce znowu napiszę. Pokłoń się panu i pani d'Est – pozdrów także tysiąckrotnie Matuszyńskiego i Stockhausena, Alkana itd. – uprzejme wyrazy dla szanownej rodziny Platerów. – Przypomnij mnie tym, którzy o mnie zapomnieli, a podziękuj ode mnie tym, którzy o mnie pamiętają. – Adieu , drogie dziecko, staraj się być zadowolony i szczęśliwy i miej mnie zawsze i na zawsze za swego szczerego przyjaciela. Ferdynand Hiller. Dużo serdeczności od mojej matki i ode mnie dla drogiej rodziny Eichthalów. A propos , miałem list od Dessauera – nie pisze nic ważnego. – Żegnaj. Nie mam potrzeby Ci mówić, że matka moja uwielbia Cię zawsze i że nosi Twój pierścień, jakbyś był jej narzeczonym. ",
551,['Astolphe de Custine'],['Fryderyk Chopin'],Saint-Gratien,Paryż,1836-06-30,,"[Saint-Gratien, 30 czerwca 1836]",Astolf de Custine do Fr. Chopina w Paryżu," Jest Pan jedyną osobą, którą upoważniam do przyjazdu do Saint-Gratien, kiedy zechce i bez uprzedzania mnie o tym. To wszystko, co chciałem Panu powiedzieć z tysiącznymi wyrazami przyjaźni. A. de Custine. ",
552,['Józef Bem'],['Fryderyk Chopin'],Paryż,Paryż,1836-07-06,,"Paryż, 6 lipca 1836",Generał Józef Bem do Fr. Chopina w Paryżu," Drogi Szopciu, [...] Mniej jak 200 fr. dać się nie godzi, ale więcej można. Egzemplarze swoje rozrzuci się na klientelę i w ten moment awansowaną sumkę w dwójnasób odbierzesz. Będziemy mieli potem za co dobry zjeść obiadek.  – Ściskam Cię serdecznie. J. Bem. 
   ",
553,['Robert Schumann'],['Fryderyk Chopin'],Lipsk,Drezno,1836-09-08,,"Lipsk, 8 września 1836",Robert Schumann do Fr. Chopina w Dreźnie," Mój drogi i szanowny Panie. Jedno tylko słowo: „tak”, zechce mi Pan napisać lub kazać komu napisać, a mianowicie, czy jak słyszę w tej chwili, jest Pan w Dreźnie. Mam zamiar właśnie przez Drezno jechać w rodzinne strony i nigdy bym sobie nie przebaczył, gdybym będąc tak blisko Wspaniałego nie wyraził Mu słów swego uwielbienia i miłości. Więc raz jeszcze proszę najtęskniej o „tak” oraz o adres Pana. Oddany Robert Schumann. Mendelssohn powraca tu za tydzień. ",
554,['Robert Schumann'],['Henryk Dorn'],Lipsk,Ryga,1836-09-14,,"Lipsk, dnia 14 września [18]36",Robert Schumann do Henryka Dorna w Rydze," Mój najdroższy Panie. Onegdaj, w chwili gdy otrzymałem list od Pana, na który chciałem odpowiedzieć niezwłocznie, wszedł  – kto? Chopin! Radość była wielka. Przeżyliśmy dzień piękny, który świętowałem jeszcze wczoraj... Od Chopina dostałem nową Balladę ( g-moll ). Wydaje mi się być najbliższym jego geniuszu (nie najgenialniejszym) dziełem i powiedziałem mu, że mi ze wszystkiego, co stworzył, najbardziej do serca przypadła. Po dosyć długim milczeniu odparł mi z naciskiem: „To mnie cieszy, bo i ja najwięcej ją lubię, jest mi najdroższa.” Następnie zagrał mi mnóstwo etiud, mazurków i nokturnów, wszystko niezrównane. Sam jego widok przy fortepianie wzrusza. Pokochałby go Pan z pewnością. Jednakże Klara jest większym od niego wirtuozem i nadaje jego kompozycjom niemal jeszcze więcej wyrazu niż on sam. Niech Pan sobie wyobrazi: skończoną doskonałość, mistrzostwo, które zdaje się samo nie zdawać sobie sprawy ze swej wartości! [...] Z serdeczną przyjaźnią oddany R. Schumann. ",
555,['Teresa Wodzińska'],['Fryderyk Chopin'],Drezno,Paryż,1836-09-14,,"[Drezno], 14 września 1836",Teresa Wodzińska do Fr. Chopina w Paryżu," Kochany Fryderyku! Podług naszego układu przesyłam na ręce Twoje list do Pani Nakwaskiej; już to od dwóch dni byłabym zrobiła, gdyby nie ząb, który wyjąć kazałam po Twoim wyjeździe i z okazji tej bardzo cierpiałam. Odżałować nie mogę, żeś odjechał w sobotę; w dniu tym byłam cierpiąca, nie mogłam się dość zająć Szarą godziną , krótko o tym mówiliśmy. Nazajutrz byłoby było dłużej. P. Girardin powiada: „ En toute chose le lendemain est un grand jour  – nous l’avons devant nous” [1] Nie myśl, ażebym ja odwołała to, co mówiłam, nie; ale trzeba było przedsięwziąć drogę, którą iść trzeba. Dotąd będę Cię tylko prosić o milczenie; zachowaj się zdrowo, wszak od tego wszystko zależy. Kazio przyjechał w niedzielę. Jakże go znalazłam innym od czasu, jak wyjechał. Jeżeli w Czechach powietrze jest napełnione opium, to tam niezawodnie szalejem (Digitalis) . Jakaż to perspektywa dla Marii! Kto wie, jaka za rok będzie. Józię tu zostawiam z panną Mallet, a z wiosny sama przybędę i znowu do wód się udam. To jest mój projekt, a Bóg da, że do skutku przyjdzie. Jeżeli Bóg da, że Antoś zdrów wróci, zachęcaj go do pracy, niech się uczy, co może, bo bracia jego niewiele umieją, a wstyd by było, aby kobiety wyżej od wszystkich braci być miały. Teraz nic mu przesłać nie mogę, bo (jak Kazio mówi) że Ojciec najbogatszy w całej prowincji , musi żyć stosownie do tego; dobrze to jest, ale, podług mnie, źle dać z głodu umrzeć dlatego dziecku. Skoro przybędę do Warszawy, to na Twoje ręce prześlę dla Antosia, co będę mogła, a teraz proszę Cię, jeżeli masz jaką o nim wiadomość, to udziel mi tejże. Ja tu od dziś jeszcze dwa tygodnie bawić będę, a na 15 października będę już w Warszawie, bo na ten dzień ma się ślub odbyć. Będę widziała rodziców i siostry Twoje; powiem im, żeś zdrów i wesół, chociaż o Szarej godzinie nie wspomnę. Bądź jednak pewny mojej ku Tobie przychylności; dla dopełnienia mego życzenia i wypróbowania tych uczuć trzeba koniecznie tej ostrożności. Adieu! Chodź spać o 11-tej, do 7-go stycznia używaj za napój l’eau de gomme . P. Matuszyński się ze mną zgodzi, a jak Skórzewski okażesz się w Marienbad lub Franzensbrun. Bądź zdrów, kochany Frycku, błogosławię Cię z duszy jako kochająca Cię m[atka]. T. W. Maria przesyła Ci pantofle przez p. Germany. Są troszkę duże, ale dodaję, abyś wełniane nosił pończochy; tak osądził Paris, a wnoszę, że będziesz posłuszny, wszakżeś obiecał. Wreszcie zważ, że to jest czas próby. [1] En toute... devant nous (fr.)  – jutro jest zawsze wielkim dniem  –  mamy je bowiem przed sobą. 
   ",
557,['Kazimierz Wodziński'],['Fryderyk Chopin'],Drezno,Paryż,1836-09-15,,"Dresde, le 15 septembre 1836",Kazimierz Wodziński do Fr. Chopina w Paryżu," Monsieur Frédéric Chopin Paris. Kochany Fryciu! Łatwo wystawić sobie możesz, ile mi przykro było, skoro dowiedziałem; się od matki, iż dwudziestu czterema godzinami wyjechałeś przed przybyciem moim do Drezna. Jak wiele pięknych chwil straconych dla mnie! A de combien je regrette encore le séjour de Marienbad [1] ; lecz próżne teraz żale, lepiej, i co więcej interesować Cię będzie, donieść Ci o Twoich rodzicach i Twych siostrach, których przed wyjazdem widziałem w Warszawie. Ojciec Twój, którego ja wcale zmienionym nie zastałem, tak samo i dobrze wygląda, jak w te czasy, kiedy łajał, klęczeć kazał i czasem w skórę dał. Matka Twoja prócz ócz, na które czasem cierpi, jest całkiem dobrze. Pani Jędrzejewicz zawsze ładniutka, milutka, dobrziutka, car c’est ainsi qu’il faut le dire . Przypomniały mi się te dobre czasy, ou je venais réciter ma leçon et ou je faisais tant le gamin . Dzieci ładne i zdrowe, chłopczyk jeździ na koniku drewnianymi i wybiera się chez mon oncle Mr Frédéric Chopin à Paris . Pani Bardzińska także zdrowa; on strasznie zmieniony co do charakteru: cichy, ponury, mało mówiący, nie ten sam wcale, jak był dawniej. Enfin , będąc tam we czwartki, kiedy wszyscy są razem, j’ai cru me trouver encore en pension; j’ai raconté mon voyage à Mme Jędrzejewicz comme si j’avais une leçon à réciter, j’ai tremblé en parlant à Bardziński et j’ai eu bien peur, quand ton père m’appelait . Oto są nowiny domu Twego; wet za wet Ty także powinieneś donosić mi także, co byś wiedział o Antosiu i o Tobie samym, i pomyślał czasem, que loin de v., il y a quelq’un qui pense à v. et qui v. aime . K. Wodzińs. Odczytując list mój pomyślałem sobie, iż pomyślisz na moją mieszaninę: fanfaronade ; prędzej jest to distraction , a więcej ignorance , bo prędko pisząc, nie mogąc myśl w jednym języku ułożyć, on arrange la phrase comme elle vient à l’esprit . Nb. Żywny zdrów, wcale nie osiwiał; zawsze dowodzi, iż na początkowym wykładaniu nauk najwięcej zależy. Jak będziesz pisał do mnie, bo wątpię, by Twój list mógł mnie tu zastać, pisz: à Thorn, en Prusse, aux soins de Mr J. G. Adolph . [2] [1] A de combien... de Marienbad (fr.)  – Z wielkim żalem wspominam wciąż pobyt w Marienbadzie. [2] Car c’est ainsi... dire (fr.) – bo tak należy powiedzieć; ou je venai s... le gamin   –  gdy przychodziłem odpowiadać z zadanej lekcji i byłem takim urwisem; chez mon oncle...   – do mojego wuja Fryderyka Chopina w Paryżu; j’ai cru... m'appelait – zdawało mi się, iż jestem jeszcze w pensjonacie; opowiadałem p. Jędrzejewiczowej o mojej podróży, jakbym wydawał lekcją, drżałem mówiąc do Bardzińskiego i bałem się bardzo, gdy mnie Twój ojciec zawołał: que loin... aime   – z dala od Ciebie jest ktoś, kto myśli o Tobie i kocha Cię; fanfaronade... – fanfaronada... roztargnienie... nieuctwo; on arrange... à l’esprit – układa się zdanie tak, jak przychodzi na myśl; Thorn... Adolph   –  Toruń, Prusy, na ręce pana J. G. Adolpha. ",
558,['Maria Wodzińska'],['Fryderyk Chopin'],Drezno,Paryż,1836-09-15,,"Dresde, le 15 septembre 1838",Maria Wodzińska do Fr. Chopina w Paryżu," Nous ne pouvons consoler nous de votre départ; les trois jours, qui viennent de passer, nous ont paru être des siècles; faites-vous de même? Regrettez-vous un peu vos amis? Oui, je réponds pour vous, et je pense que je ne me trompe pas; du moins j’ai besoin de le croire. Je me dis que ce oui vient de vous (car n’est-ce pas? Vous l’auriez dit) . Pantofle skończone, posyłam je. Co mnie martwi, to że są za duże, chociaż dałam Takowskiego trzewik Twój, carissimo maestro , na miarę, lecz zwyczajnie Niemcy. Docteur Paris me console, en disant que c’est bien pour vous, car vous devez porter en hiver des bas de laine bien chauds . Mama wyrwała ząb; to ją bardzo osłabiło. Dotąd w łóżku leżeć musiała. Za dwa tygodnie jedziemy do Polski. Je verrai vos parents: quel bonheur pour moi; et cette bonne Louise, me reconnaîtra-t-elle? Adieu, mio carissimo maestro, n’oubliez pas maintenant Dresde et dans peu la Pologne. Adieu, au revoir ! Ah! ci cela pauvait être au plus tôt! Maria. Kazio mówił mi, że fortepian służewski tak jest zrujnowany, że ani sposobu grać.  Ainsi pensez à Pleyel . W szczęśliwszych czasach jak dzisiejsze (to się ma tyczyć nas)  j’espère vous entendre sur le même piano; au revoir, au revoir, au revoir! Cela f [ a ] ut espérer . [1] [1] Nous ne pouvons... dit   – Jesteśmy niepocieszeni po wyjeździe Pana; ostatnie trzy dni wydawały się nam wiekami; czy Panu także? Czy odczuwa Pan choć trochę brak swych przyjaciół? Odpowiadam za Pana: tak, i myślę, że się nie mylę; przynajmniej czuję potrzebę wierzenia w to. Wmawiam sobie, że to „tak” pochodzi od Pana (gdyż Pan by tak powiedział, prawda?). Docteur... chauds   – Doktor Paris pociesza mnie mówiąc, że będą dobre na Pana, gdyż powinien Pan nosić w zimie bardzo ciepłe, wełniane pończochy. Je verrai... au plus tôt   –  Zobaczę rodziców Pańskich: jakież to szczęście dla mnie; a ta zacna Ludwika, czy też ona mnie pozna? Do widzenia, mój najdroższy mistrzu, nie zapominaj teraz o Dreźnie, a wkrótce o Polsce. Do widzenia. Ach! oby jak najprędzej! Ainsi... à Pleyel   – więc niech Pan myśli o Pleyelu; j’espére... espérer   – mam nadzieję, że usłyszę Pana grającego na tym fortepianie; do widzenia, do widzenia, do widzenia! Trzeba mieć nadzieję. 
   ",
575,['Astolphe de Custine'],['Fryderyk Chopin'],Paryż,Paryż,1836-10-01,1837-04-30,"[Paryż, bez daty]",Astolf de Custine do Fr. Chopina w Paryżu," Drogi Chopinie. Zrobiłem coś okropnego, źle zrozumiałem list pani de Castellane; jej córka udała się do Pana bez niej i spotkał ją zawód, nie przymierzając jak wczoraj na Don Juanie . To rozczarowanie nie zraża jej, prosi usilnie, aby ją Pan nie pozostawiał jej mglistemu wyczuciu muzycznemu; dodam od siebie, że jest to już piękny talent, będzie Pan zadowolony z takiej uczennicy; co do mnie, czułbym się szczęśliwy, gdybym ją mógł czegokolwiek uczyć. Szczęśliwiec z Pana!... Dzięki za wczorajszą zacną, uprzejmą a rzadką wizytę; potrzebuję, aby moi przyjaciele myśleli o mnie, gdyż właśnie jeden z nich, bardzo dawny, jest w agonii. A. de Custine. Liszt chce dawać lekcje pani de Contades, ona zaś chce je brać u Pana: przypomina to zupełnie pokrzyżowania miłości w Pastorze Fido . ",
560,['Maria Wodzińska'],['Fryderyk Chopin'],Drezno,Paryż,1836-10-02,,"[Drezno], 2 października [1836] Szara godzina",Maria Wodzińska do Fr. Chopina w Paryżu," Ślicznie dziękuję za autografy i proszę o więcej (to Mama kazała napisać). Teraz jak najśpieszniej jedziemy do Warszawy. Combien je me réjouis de revoir toute votre famille et l’année prochaine Vous . Kazio bardzo wiele nam mówił o Łusi ( et malgré tout ce que vous pourriez dire, puisque vous étiez d’avis contraire ), znajduje, że do mnie podobna. Cela me flatte beaucoup, car on la dit être très bien . Adieu, jusqu’à Mai ou Juin ou plus tard. Je recommande à votre souvenir votre très fidèle secrétaire . [1] Maria. [1] Combien... fidèle secrétaire (fr.)  – Jakże się cieszę, że zobaczę całą rodzinę Pańską, a w roku przyszłym Pana... (i pomimo wszystko, co by Pan mógł powiedzieć, bo wszak był Pan przeciwnego zdania)... Wielce mi to pochlebia, bo mówią, że jest bardzo przystojna. Do widzenia w maju lub czerwcu, lub później. Polecam pamięci Pana jego wierną sekretarkę. 
   ",
559,['Teresa Wodzińska'],['Fryderyk Chopin'],Drezno,Paryż,1836-10-02,,"[Drezno], 2 października [1836] Szara godzina",Teresa Wodzińska do Fr. Chopina w Paryżu," Mój drogi Frycku! Wdzięczna Ci jestem za doniesienie mi cośkolwiek o Antosiu. Wczorajszego dnia odebrałam Twój list i przyznam się, że tylko za nim oczekiwałam. Pojutrze wyjeżdżam i za 12 dni będę w Warszawie i za Ciebie uściskam Twoich rodziców i siostry. Pisz do nas, ile razy tylko czas Ci pozwoli; adresuj  – à   –   pr. Adresse des Herrn J. G. Adolph zu Thorn , par Berlin . Tak wszystkie listy odbieram. Proszona jestem, abym do Ciebie pisała, polecając Ci Byczkowskiego , malarza, któremu stąd wyjechać kazali. Mało go znam, ale o ile tyle, zdaje mi się, dobry człowiek, a co najwięcej za nim mówi, że nieszczęśliwy . Uważałam z listu Twego, że tylko przyrzekasz święcie dopełnić rozkazów moich kłamiąc , bo nic, ani czyli wełniane pończochy do pantofli nosić będziesz, ani czyli przed 11-tą spać się kłaść będziesz, nie piszesz; tylko że już pani Nakwaskiej jak Kunzel skłamał. A propos , Kunzel już powrócił; dąsa się, żeś u Kasklów nie był, i na mnie się o Ciebie wiele osób krzywi; i kredyt przez Ciebie stracę. Tak to na tym świecie. Maria bardzo prosi, abyś pantofle nosił co dzień, i jeżeli jaką okazję znajdziesz, o nowe romansiki, które zapewne na Nowy Rok padać będą. Józia dosyć spokojnie zostaje, cieszy się na nasz powrót i obiecuje wiele. Mój Boże, czy tylko ja będę mogła przybyć tak, jakbym chciała i gdzie! Nic nie wiem, czyli interes załatwiono, bo jak powiadam, źli na mnie za Ciebie i tyle tylko Kaskel powiedział mi: „ J’ai donné l’ordre .” [1] Z Warszawy do Ciebie napiszę, a teraz powtarzam, abyś się ochraniał, a reszta wszystko dobrze. P. Osso. ukłony od nas. Brat jej tu tylko na dzień jeden był; zdrów. P. Mallet kłania ślicznie, o Grzymałę pyta; nieszczęśliwa pasja! Portret Twój tak znajdują podobnym, że Maria powiada, iż to jej reputację artystki ustali. Odtąd zrobiła portret Maciejowej i Ciccarellego, bo tak o to prosił; w 2-ch sesjach, podobny nadzwyczajnie. Wracam się do Byczkowskiego. Jak go zobaczysz, nie zapomnij powiedzieć mu, że ja do Ciebie pisałam i że go przez to już znasz. Izabelka Plater prosiła mnie, aby pisać do Ciebie polecając Ci jego, a wiesz, że ja ją tak kocham, że nie wiem, czyli jest wielka różnica między nią i Marią. Terenia często Cię wspomina: elle bien des compliments . [2] P. Mallet, Józia, Maria ślicznie kłaniają i wszyscy, wszyscy: Kazio, Paris, a ja ściskam Cię najczulej. [1] J’ai donné l’ordre (fr.) – wydałem polecenie. [2] Elle bien des compliments (fr.) –  dużo serdeczności. ",
561,['Fryderyk Chopin'],['Teresa Wodzińska'],Paryż,Służewo,1836-11-01,,"Paryż, d. 1 nov. 1836",Do Teresy Wodzińskiej w Służewie," JW. i Najłaskawsza Pani! Posyłam list z Pampeluny przez Antosia podpisany. Wziąłem się na sposób pani Diller i szczęśliwie jakoś się udał. Osnowa tego listu, zdaje mi się, że przyśpieszyła podpis, a dzięki Wincentego przypiskowi może Pani widzieć, że Antoś ten, co zawsze, że go kochają i o nim pamiętają, że mu dobrze, o ile dobrze być może, że nie sam. Niecierpliwie tego listu oczekiwałem, a tymczasem Państwu zszedł czas na błogosławieństwach, bo Feliks już pewno po ślubie, a ślub się wesoło i suto odbył, i pewno tańcowano, i zdrowia spełniano, parę dni wizyty oddawano, przyjmowano itd. Czemuż to nieprawda o tych zwierciadłach wszystko przedstawiających, o tych pierścieniach przenoszących tam, gdzie myśl zasięgnie... I moich rodziców dopytywujących się o mnie... Pana Byczkow[skiego] jeszcze nie ma; przyjmę go, jak tylko będę mógł najlepiej. Szczęśliwym, że mój list dzisiejszy jest tylko kopertą Antosiowego: inaczej niewiele by sam przez się Państwu powiedział, przynajmniej co do ilości rzeczy. Dziś jakoś mi nowiny pod pióro leźć nie chcą. Wszystkich świętych autograf jednakże, Antosia i pani Anatolowej ratują mnie. Nie posyłam innych Sekretarzowi, bo się boję listu obciążyć: ku zimie z nutami razem nadeślę. Pani Zofia zawsze Państwa kocha i z prawdziwą uciechą wspomina. Cicholo, mój sąsiad teraźniejszy, często o Panią się dopytuje. Czemu to już dwunasta? O dwunastej trzeba na lekcje, a tak aż do szóstej, a potem na obiad, a z obiadu na wieczór w świat (do 11-tej). Jak Panią szanuję, nie kłamię, tylko o pantoflach myślę i gram na szarą godzinę. Niech Pani będzie łaskawa słowo mi rzuci na pocztę, czy Antosiowy list doszedł? Najprzywiązańszy F. Chopin. Panu Wodzińskiemu moje uszanowanie złożyć upraszam. Sekretarzowi, że się niewymownie cieszę, że pisać nie zapomniał, że się spodziewam, że nie zapomni, że z Heidlerem nie jest w stosunkach. Co do Feliksa, pewno go dziś nie obchodzą żadnych ludzi przypomnienia się. Kazia ściskam, a Teresi, prócz mojego rączek ucałowania, niech panna Maria będzie łaskawa wytłumaczyć, iż Madmozel il melancholizuje za nią, i co zobaczy małe dziecię, smutnie wykrzykuje ną pa sa, pa sa u e le pti Teres ki e si żantil! [1] Wszystkim Państwu zdrowia w Służewie, w okolicach, jako też i w Dreźnie. Jeżeli sobie Pani Glińska mnie przypomina, moje ukłony i pannie Teresie. [1] Ną pa sa... (fr.) – fonetycznie napisany tekst francuski: Non pas ça, non pas ça, où est le petit Thérèse, qui est si gentille   – To nie to, to nie to, gdzie jest mała Teresa, która jest taka miła. 
   ",
565,['Fryderyk Chopin'],['Józef Brzowski'],Paryż,Paryż,1836-12-07,,"[Paryż, zima 1836]",Do Józefa Brzowskiego w Paryżu," Nieszczęście chce, że dziś przed siódmą moich czynności skończyć nie mogę: anibyśmy się najedli, ani nagadali; zamawiam więc sobie grzeczność pana Brzowskiego na inny  – i jemu, i mnie dogodniejszy  –  czas. FFC. 
   ",
564,['Fryderyk Chopin'],['Józef Brzowski'],Paryż,Paryż,1836-12-13,,"[Paryż, 13 grudnia 1836]",Do Józefa Brzowskiego w Paryżu," Dziś mam parę osób u siebie, między innymi pani Sand, przy tym Liszt gra, Nourrit śpiewa. Jeśli to może być przyjemnym Panu Brzowskiemu, czekam go wieczorem. ",
591,['Fryderyk Chopin'],['Wojciech Grzymała'],Paryż,Paryż,1836-12-13,,"[Paryż, bez daty] Wtorek rano",Do Wojciecha Grzymały w Paryżu," Kochanie moje. Zapomniałem wczoraj Ci powiedzieć, że dziś, we wtorek, wieczór o 9-tej u siebie muzykuję. Proszę Cię, przyjdź koniecznie, jeżeli chcesz, żeby mi dobrze było. Twój stary F. Ch. ",
531,['Fryderyk Chopin'],['Julian Fontana'],Paryż,Paryż,1837-01-01,1837-12-31,"[Paryż, 1835\/6]",Do Juliana Fontany w Paryżu," Posyłam Ci stalle na Musarda, ale bądź łaskaw  nie siadaj, bo to moi znajomi, z którymi ja być obiecałem, a być nie mogę. Kochający Cię F. Ch. ",
573,['Astolphe de Custine'],['Fryderyk Chopin'],Paryż,Paryż,1837-01-01,1837-12-31,"[Paryż, bez daty]",Astolf de Custine do Fr. Chopina w Paryżu," Osiągnął Pan wyżyny cierpienia i poezji; melancholia Pańskich utworów przenika głębiej do serc; słuchacz jest samotny z Panem nawet wśród tłumu; to już nie fortepian, to  – dusza, i jaka dusza! Niech Pan się zachowuje dla przyjaciół: możność usłyszenia czasem Pana jest prawdziwą pociechą w ciężkich dniach, które nam grożą; jedynie sztuka, tak jak Pan ją odczuwa, zdoła połączyć ludzi rozdzielonych realną stroną życia; ludzie kochają się i rozumieją przez Chopina. Uczynił Pan z publiczności krąg przyjaciół; w końcu dorównał Pan sam sobie; to mówi dosyć. Niech Pan myśli o mnie; ja mogę myśleć tylko o Panu. Zawsze ten sam A. de Custine. 
   ",
574,['Astolphe de Custine'],['Fryderyk Chopin'],Paryż,Paryż,1837-01-01,1837-12-31,"[Paryż, 1837] Czwartek",Astolf de Custine do Fr. Chopina w Paryżu," Polacy mają, moim zdaniem, charakter tak płochy, że nie mogę pozbyć się obawy, czy Pan nie zapomniał o naszym dzisiejszym obiedzie, śpieszę więc przypomnieć Panu Jego obietnicę, dziękując raz jeszcze za przyjemność, jaką sprawił Pan zeszłym razem wszystkim obecnym u mnie, a szczególnie mnie, gdyż, jak mało kto, odczuwam i oceniam Pański talent. Tysiączne pozdrowienia. Spodziewam się zobaczyć Pana o 6-tej. A. de Custine. ",
589,['Jakub Fromental Halévy'],['Fryderyk Chopin'],Paryż,Paryż,1837-01-01,1837-12-31,"[Paryż, bez daty] Środa",Jakub Fromental Halévy do Fr. Chopina w Paryżu," Mój drogi Chopinie, jeżeli wychodzisz dziś rano, wstąp łaskawie na chwilę do mnie; mam z Tobą do pomówienia. Jeżeli nie wychodzisz, przyjdę do Ciebie. Słówko odpowiedzi. F. Halévy. ",
566,['Ernest Legouvé'],['Fryderyk Chopin'],Paryż,Paryż,1837-01-01,1837-01-01,"[Paryż, przed 1837]",Ernest Legouvé do Fr. Chopina w Paryżu," Mój drogi Panie Chopin, Pleyel, Coubeaux i jedna z dawnych Pańskich uczennic, pani Olivier, która wyszła powtórnie za mąż za p. Jean Reynaud z Encyklopedii, będą u nas na obiedzie pojutrze, w czwartek; pani Gangler ofiarowuje nam swój wieczór; jeżeli byłoby Panu przyjemnie spędzić kilka godzin z ludźmi, których Pan lubi, u ludzi, którzy Pana lubią, proszę przybyć tu o szóstej , a będzie Pan bardzo, mile widziany. Oczywiście, że palce zostawi Pan w domu. Ponieważ nie lubi Pan pisać, proszę powiedzieć tak lub nie memu służącemu. Pański E. Legouvé. ",
592,['Fryderyk Chopin'],['Wojciech Grzymała'],Paryż,Paryż,1837-01-01,1837-12-31,"[Paryż, 1837]",Do Wojciecha Grzymały w Paryżu," Aż mi się coś robi (jak to u nas panny mówią), że dla arcynudnego i bez trufli cudzego obiadu nie mogę dziś z Tobą przewieczorzyć. Buzi F. Ch. ",
588,['Jakub Fromental Halévy'],['Fryderyk Chopin'],Paryż,Paryż,1837-01-01,1837-12-31,"[Paryż, ok. 1837]",Jakub Fromental Halévy do Fr. Chopina w Paryżu," Mój drogi Chopinie. Jestem zmuszony odmówić sobie przyjemności przybycia do Pana na obiad. Ból gardła, dosyć gwałtowny, który nie opuszcza mnie od dwóch tygodni z górą, od wczoraj wzmógł się bardzo. Lekarz zalecił, abym jadł mało, a jeszcze mniej mówił, jedno i drugie jest przy stole bardzo przykre. Odmówienie sobie obu tych przyjemności zasmuca mnie tylko dlatego, gdyż nie pozwala mi znaleźć się w towarzystwie Liszta, Pana i Pańskich przyjaciół, a są pomiędzy nimi tacy, których mogę, mam nadzieję, nazwać i mymi przyjaciółmi. Zechce Pan, mój dobry, drogi Chopinie, wyrazić im wszystkie moje ubolewania i zarazem przyjąć zapewnienie o mych uczuciach przyjaźni. Serdecznie Panu oddany F. Halévy. ",
568,['Teresa Wodzińska'],['Fryderyk Chopin'],Służewo,Paryż,1837-01-25,,"[Służewo], 25 stycznia 1837",Teresa Wodzińska do Fr. Chopina w Paryżu," Mój poczciwy Frycku! Odebraliśmy dawno i bardzo dawno Twój list, a wkrótce potem paczkę z nutami, za którą ja dziękować nie będę, ale połaję. Jakże było można przesyłać kepsach [1] . Również o fortepianie pisząc nie napisałeś, ile Ci przesłać, a to tutaj wcześniej wiedzieć trzeba, aby na to uzbierać. Prosiłabym Cię również o doniesienie nam, gdzie do Gdańska zaadresowany, bo wyrachowałyśmy, że gdyby tylko Adolph był stamtąd uwiadomionym o nadejściu onegoż, natychmiast bym stąd furę wysłała do Gdańska; to stąd tylko 25 mil jest, a zatem przed wiosną już by tu być mógł. Tu, u nas, smutno bardzo, od powrotu naszego z Warszawy nigdzie krokiem nie ruszyliśmy się ani też nie mieliśmy gości. Młodzież, to jest mąż mój, Feliksowie i Kazio, jeżdżą i hulają, bo proszę wierzyć, że i w tej okolicy są bale, koncerta i teatra. My tylko starzy, to jest ja, Maria i Teresia, pędzimy dni samotne na zamku, a zegar mocniej niż kiedy bije i przypomina czas spoczynku lub pożywienia, bo innego zatrudnienia mieć nie możem brakiem fortepianu, ołówków, książek etc. A propos ołówków, Teresia przesyła własnej pracy rysunek i faire bien des compliments poleciła. Pozostaje mi jeszcze prosić Cię o doniesienie mi, czyli p. Dzierożyński nie znajduje się w Paryżu lub czyli tam nie był i gdzie teraz być może. To mecenas z Warszawy, ale że 1000 fr przy nim pozostało jednej biednej osóbki, dlatego tak się troskliwie o nie dopytuję. Autogr[afy] przedziwne, przypisek Heinego i D’Arlincourt bardzo mi miły, również bilecik Custine’a. Ostatni list mój, nie wiem, jaki był, ale że nic nie wspomniałam o nikim, to może była przyczyna, że ten list prędzej odesłać byłam przymuszona, niźli sądziłam, bo tak zawsze bywa; skoro przyjdzie leśniczy, to ciągle wołają: śpiesz się, bo to trzy mile poczta. Tak się właśnie dziś dzieje; ani czasu nie będę miała odczytać, czyli głupstwa jakiego nie napisałam. P. Glińska ciągle w Dreźnie. Józia również oczekuje mnie tam, a tu nie wiem, kiedy ja się wybrać zdołam. Adieu , drogi mój Frycku  – szczerze Cię kochająca T. W. O kochanka teraz jeszcze ostrożniej trzeba się dowiadywać. [1] Kepsach (z ang. keep sake )  – teka do nut. 
   ",
569,['Maria Wodzińska'],['Fryderyk Chopin'],Służewo,Paryż,1837-01-25,,"[Służewo], 25 stycznia 1837",Maria Wodzińska do Fr. Chopina w Paryżu," Mama połajała, a więc ja dziękuję, ślicznie dziękuję, a jak się zobaczymy, to jeszcze ładniej podziękuję. Znać, żem bardzo leniwa do pisania, bo to odłożenie do zobaczenia zwalnia mnie z wielu słów teraz. Mama opisała tryb życia naszego, więc już mnie nic nowego nie pozostaje do doniesienia; sinon qu’il dégèle: grande nouvelle, n’est-ce pas? Surtout très importante à savoir. Cette vie tranquille que nous menons ici est ce qu’il me faut, voilà pourquoi je l’aime pour à présent, s’entend, car je ne voudrais pas que ce fût toujours comme cela. On prend son parti le mieux qu’on peut, quand cela ne peut pas être autrement que cela n’est. Je m’occupe un peu pour tuer le temps. J’ai dans ce moment l’Allemagne de Heine qui m’intéresse infiniment. Mais il faut finir et vous recommander à Dieu. J’espère que je n’ai pas besoin de vous répéter l’assurance des sentiments de votre fidèle secrétaire. [1] Maria. [1] Sinon... secrétaire (fr.) – Chyba to, że mamy odwilż: wielka nowina, prawda? Zwłaszcza tak ważna, aby o niej informować. Życie spokojne, jakie tu prowadzimy, jest mi potrzebne, dlatego lubię je teraz; nie chciałabym, ma się rozumieć, żeby zawsze takie było. Trzeba się z tym pogodzić w miarę możności, skoro nie może być inaczej. Zajmuję się czymkolwiek dla zabicia czasu. Obecnie mam w ręku Niemcy Heinego, które mnie niezmiernie interesują. Lecz muszę kończyć i polecić Pana łasce boskiej. Mam nadzieję, że nie trzeba powtarzać zapewnienia o uczuciach pańskiej wiernej sekretarki. ",
570,['Justyna Chopin'],['Fryderyk Chopin'],Warszawa,Paryż,1837-02-15,1837-02-28,"[Warszawa, koniec lutego 1837]",Justyna Chopin do Fr. Chopina w Paryżu," Kochany Fryderyku! Dzień pierwszy i piąty marca nadchodzi, a ja Cię uściskać nie mogę. Nie ma szczęścia na ziemi, które by się nie cisnęło w ten moment do mojej głowy i serca dla Ciebie, kochany Fryciu, nie wiem zatem, od czego mam zacząć i czego Ci życzyć: podobno tylko prosić Boga, aby Cię nie wypuszczał z swej świętej opieki i zlewał wszelkie błogosławieństwa.  – Pani Wodzińska mówiła mi, żeś jej obiecał wcześnie spać chodzić, z czego mocno się cieszyłam, bo to dla Twego zdrowia potrzebne; jednak nie dotrzymałeś danego jej słowa. Osobliwie teraz, kiedy tak mocno grypa panuje i niewywczas, i zaziębienie są największe przyczyny łatwego nabycia tej choroby! strzeż się ich, kochane dziecko, a szczególniej zaziębienia. Pisuj do nas często, bo wierz mi, że jak miesiąc upłynie, a listu nie ma od Ciebie, to każde z nas jedno drugie oszukuje i wynajduje przyczyny tłomacząc Cię, dlaczego nie piszesz, aby się zaspokoić nawzajem, a w duszy co innego myśli. Jak to dobrze, że ta bogini przyszłości zapewne każdemu szczęśliwą zapowiada. Wierzę, żeś miał ciekawość ją widzieć, ale za wiele odwagi jej wyroczni słuchać, bo pomimo największego rozsądku, gdyby Ci była co takiego powiedziała, z czego byś był niekontent, mogłaby Cię była zrobić na niejaki czas niespokojnym. Daj mi więc słowo, kochany Fryciu, że jej już więcej nie odwiedzisz. Nie mam Ci co donieść, bo co Cię tylko obchodzić może, to Ci siostry donoszą. Czekamy z niecierpliwością znowu listu Twego, najdroższy Fryciu. Bądź o nas spokojny, ochraniaj zdrowie Twoje, które najwięcej do szczęścia naszego się przyczynia. Ściskam Cię z duszy, najprzywiązańsza Matka. 
   ",
581,['Astolphe de Custine'],['Fryderyk Chopin'],Saint-Gratien,Paryż,1837-03-21,1837-06-21,"[Saint-Gratien, wiosna 1837]",Astolf de Custine do Fr. Chopina w Paryżu," Drogi Chopinie. Proszę mi wierzyć, że gdy mówię Panu, iż Go kocham, mam bardziej, mimo pozorów, na względzie Pana niż siebie, czego dowodem, że nie obawiam się znów Panu naprzykrzać. Ale naprawdę ostatni raz nalegam, by Pan zastosował się do moich rad. Jest Pan chory; a co gorsza, może Pan rozchorować się znacznie poważniej. Dochodzi Pan do kresu udręki duszy i cierpień ciała; gdy troski serca zamieniają się w chorobę, jesteśmy straceni; chodzi mi o to, by temu u Pana zapobiec. Nie staram się Pana pocieszyć, szanuję Jego uczucia, których zresztą jedynie się domyślam, lecz pragnę, by pozostały uczuciami, a nie przeszły w cierpienia fizyczne. Jest obowiązkiem żyć, gdy tak jak Pan, ma się w sobie źródło życia i poezji; niech Pan nie traci tego skarbu i nie traktuje lekko dobrego Boga, lekceważąc jego najcenniejsze dary. Byłaby to zbrodnia nieprzebaczalna, gdyż sam Bóg nie zwróci przeszłości zmarnowanej dobrowolnie przez Pana. By zachować tę przeszłość pełną przyszłości, musi Pan na jedno się zdecydować: pozwolić się obchodzić ze sobą jak z dzieckiem i jak z chorym; dać się przekonać, że ma Pan teraz jeden tylko cel: swe zdrowie  – reszta powróci sama. Żywię na tyle przyjaźń do Pana, by Pan zezwolił mi dotknąć istoty sprawy. Czy w Paryżu zatrzymują Pana pieniądze? Jeśli tak, mogę je Panu pożyczyć, zwróci mi je Pan później, a jednak przez te trzy miesiące wypocznie Pan!!! Jeśli Pan odczuwa brak miłości, proszę pozwolić działać przynajmniej przyjaźni; żyj dla siebie i dla nas; zdąży się Pan jeszcze wzbogacić. Trzy miesiące wypoczynku i rozważnego, stałego leczenia wystarczą, by zapobiec chorobie; lecz to konieczne. Niepokój ducha będzie Pana prześladował w samotności, to prawda, lecz wypoczynek fizyczny udzieli się duszy, a skrzydła talentu uniosą Pana ku światom, które pozwalają zapomnieć o naszym. Wyzwól się Pan z rutyny swego życia paryskiego; u mnie czeka na Pana okazja trudna do znalezienia: miesiąc życia na wsi w odpowiednich warunkach, potem podróż ku brzegom Renu. Ignacy pojedzie moimi końmi aż do Strassburga; jeśli ten sposób podróżowania jest dla Pana zbyt powolny, znajdziemy inny; nad Renem jest Pan już jakby w Ems, a stamtąd wszędzie, bo pobyt w Ems, dobrze wykorzystany, to zdrowie!... Już o tym wszystkim z Panem mówiłem, lecz moja przyjaźń zmusza mnie powtórzyć to raz jeszcze. Proszę mi inaczej nie odpowiedzieć, jedynie w ten sposób, że we wtorek lub środę przyszłego tygodnia zamieszka Pan w Saint-Gratien, gdzie będzie Pan tak swobodny jak ja, a nawet bardziej, gdyż nie będzie Pan musiał spełniać drobnych obowiązków pana domu. Po raz ostatni naprzykrzam się Panu, lecz to nie wymaga tłumaczenia, nieprawdaż? Pani Merlin przybyła, by Pana usłyszeć, lecz zrozumiała i boleje nad przyczyną Pańskiego wyjazdu. A. de Custine. 
   ",
576,['George Sand'],['Ferenc Liszt'],Nohant,Paryż,1837-03-28,,"Nohant, 28 marca 1837",George Sand do Franciszka Liszta w Paryżu," [...] Przyjedź Pan jak najprędzej odwiedzić nas. Miłość, względy i przyjaźń wzywają Pana do Nohant. Miłość (Maria) jest trochę niezdrowa; względy (Maurycy i Pelletan) są zdrowe; przyjaźń (ja) jest korpulentna i zdrowa. Maria powiedziała mi, iż można oczekiwać Chopina; powiedz mu Pan, że proszę go, by towarzyszył Panu, że Maria nie może żyć bez niego, a ja go uwielbiam. Napiszę do Grzymały i namówię go, ażeby również nas odwiedził. Życzę Marii, by miała koło siebie wszystkich swych przyjaciół i żeby również żyła otoczona miłością, względami i przyjaźnią. G. S. ",
577,['Fryderyk Chopin'],['Teresa Wodzińska'],Paryż,Służewo,1837-04-02,,"Paryż, 2 kwietnia 1837",Do Teresy Wodzińskiej w Służewie," Korzystam z pozwolenia pani Nakwaskiej, by przypisać parę słów. Od Antoniego spodziewam się wiadomości własnoręcznych. Zaraz Pani prześlę, chociażby jeszcze szczególniejszy list aniżeli ten, w którym się Wincenty dopisał. Upraszam Panią o spokojność o niego. Dotychczas w mieście siedzą wszyscy. Detaliów nie mamy żadnych, bo każdy z piszących o sobie w szczególności donosi. Zapewne już mój list z tego miesiąca w Służewie i uspokoił Panią, ile można, o tym Hiszpanie, co musi , musi mi parę słów napisać. Nie będę się rozpisywał, ile mnie zasmuciła nowina straty Matki Państwa  – nie dla niej, bo nie znałem, ale dla Państwa  – których znam. (Konsekwencja!) Przyznam się Pani, że napadł mię moment na kształt tego w Marienbadzie przy książce P. Marii, na której przez 100 lat nie byłbym nic napisał. Są dnie, którym rady nie wiem. Dziś wolałbym być w Służewie, jak pisać do Służewa. Więcej bym powiedział, niżelibym napisał. Panu Wodzińskiemu moje uszanowanie, Pannie Marii, Kaziowi, Teresi, Feliksowi  –  przywiązany F. Ch. 
   ",
578,['George Sand'],['Marie d’Agoult'],Nohant,Paryż,1837-04-05,,"Nohant, 5 kwietnia 1837 r.",George Sand do Marii d’Agoult w Paryżu," Proszę powiedzieć Mick[iewiczowi], że moje pióro i mój dom są na jego usługi i czują się szczęśliwe z tego powodu. Proszę powiedzieć Grzymale, którego kocham, Chopinowi, którego uwielbiam, i tym wszystkim, których Pani kocha, że również ich kocham i że będą mile widziani, gdy Pani ich ze sobą sprowadzi. Całe Berry jak jeden mąż czeka na powrót mistrza, by słyszeć jego grę na fortepianie. Myślę, że będzie trzeba uzbroić strzelców polowych i gwardię narodową w Nohant, by obronić nas przed dilettanti berrichoni . GS. ",
579,['Fryderyk Chopin'],['Teresa Wodzińska'],Paryż,Służewo,1837-05-14,,"Paryż, 14 maja 1837",Do Teresy Wodzińskiej w Służewie," Najłaskawsza Pani! Otóż i parę słów od Antona.  – Spieszę przesłać Państwu to świadectwo jego zdrowia i dobrej myśli.  – Nie czekając na odpowiedź ze Służewa, zaraz mu, stosownie do jego życzeń, odpiszę  –  o smutku domowym nie wspomnę  – i zapewne odbiorę list detaliowy  –  jak, gdzie i co zamyśla (który znów jak ten prześlę). Nie piszę nic więcej, bo poczty nie chciałbym opuście  –  zresztą wszystko by zbladło przy kartce Antoniego. Najprzywiązańszy F. Ch. Panu Wodz[ińskiemu] moje uszanowanie. P. Marii przypominam żeby parę słów bratu przypisała  – Kazia i Teresię ściskam, Feliksostwu ukłony. 
   ",
580,['Fryderyk Chopin'],['Antoni Wodziński'],Paryż,Saragossa,1837-06-01,1837-06-15,"[Paryż, maj 1837]",Do Antoniego Wodzińskiego w Saragossie," Moje Ty życie kochane! Rannyś  – daleko od nas  –  a ja Ci w ten moment nic posłać nie mogę... Twoi o Tobie tylko myślą i myślą... Na Boga, tylko wyzdrowiej i wracaj. Dzienniki mówią, że Wasza legia zupełnie [zniszczona]. Nie chodź do wojska hiszpańskiego... [Pomnij], że Twoja krew na coś lepszego przydać się może... Tytus do mnie pisał, żeby się z nim gdzie w Niemczech zjechać. Chorowałem znowu w zimie na grypę i do Ems mnie wysyłają. Dotychczas jeszcze nie myślę, bo nie mogę ruszyć. Piszę i gotuję manuskrypt. O Tobie więcej myślę, jak Ci się zdawać może, i kocham Cię jak zawsze. F.C. [ Na marginesie ] Wierzaj mi, że pamiętam o Tobie jak o Tytusie... Pojadę może na parę dni do George Sand, ale to Twoich pieniędzy nie spóźni, bo Jasiowi instrukcję na te trzy dni zostawię. 
   ",
583,['Fryderyk Chopin'],['Teresa Wodzińska'],Paryż,Służewo,1837-06-18,,"Paryż, 18 czerwca 1837",Do Teresy Wodzińskiej w Służewie," Najłaskawsza Pani! Antoś w Saragossie; zdrów, w tych dniach pisał do mnie i zaklina, żeby go Państwu przypomnieć.  – Ich legion po utarczce pod Huesca zupełnie zdezorganizowany; wielu wraca, i jeżeli kiedy, to teraz potrzebuje on spiesznej pomocy Państwa. Ile mogłem, odpowiedziałem jego życzeniom w przeszłym miesiącu (natychmiast po odebraniu listu przed Hueską, który Pani posłałem), ale to kropla do morza. Wincenty i Maurycy są także w Saragossie; ostatniego opiekuny wracać im radzą; dobrze by było, żeby i on mógł z nimi wrócić, jak wyjechał. Tymczasem, kiedy w sąsiedztwie bieda i zawierucha, tutaj się o to nie turbują: wesela, bale i festyny. Tak się bawią, że się aż duszą i zadeptują; na fajerwerku na Polu Marsowym kilkadziesiąt osób życiem ciekawość przypłaciło w tłoku, co było przyczyną odłożenia balu à l’hôtel de ville [1] na który przeszło 15 000 biletów rozdano. Nowa xiężniczka powszechnie się podoba; nie chwalą jej piękności, ale jej rozum; goszerii [2] żadnych nie robi i nie żenowana, tak jak żeby się między takimi festynami wychowała (a nie w Ludwigsburgu na buttersznitach).  – Nigdzie nie byłem: nawet w Wersalu, o którym cuda nie tylko Filipa, ale i przyjaciele zeszłej dynastii rozpowiadają. Przeszło to oczekiwania wszystkich. Pogoda sprzyjała ceremoniom; wszystko się udało wyjąwszy zupy na obiedzie wersalskim, na którą maître d'hôtel kazał królowi czekać. Obawiano się, żeby kucharz za Vatela przykładem nie poszedł. Jeszcze paryżanów czeka bal gwardii nacjonalnej w Operze i feta, którą Rotschild młodemu xięstwu daje à Ferrière , bardzo pięknej wsi swojej w okolicach Paryża. A w Służewie, czy piękne lato? Czy dużo cienia? Czy można usiąść pod drzewami i malować? Czy Teresa ma miejsce wygodne na serki? Czy jej nie brak do tego panny Józefy albo panny Malet? Czy ich Panie prędko widzieć nie myślą? Tysiące miałbym zapytań. Ciekawy jestem, jak tylko nie festyny. Podczas wjazdu Xiężnej Pani byłem na wsi, przy Jeziorze Enghieńskim. Już mi trudno w Paryżu usiedzieć. Doktór mój każe do Ems, a ja jeszcze nie wiem, gdzie i kiedy pojadę. Pani Zofia w tych dniach kiedyś była u mnie wieczorem z xiężną Zajączkową i serdecznie się o Państwa dopytywała. Czy nie dzwoniło w uszach? Pani Anat[olowa] wczoraj z Platerami; trochę na nerwy narzeka, ale mimo to tyje, a Leosia pięknie rośnie. Guermange Teresi zapomnieć nie może i ile razy widzi moją chrzestną córeczkę (trzeba Pani wiedzieć, że od dawna jestem tutaj chrzestnym tatą), ile razy ją usłyszy, zawsze swoje ekstazje kończy na madmozel il . Fortepian czy się podobał? Dałby Pan Bóg! Jeżeli nie, proszę mnie wybić, a nie gniewać się. Przypominam jeszcze raz Pani, że Antoś czeka (przy tym i mnie się parę słów dostanie). Najprzywiązańszy F. Chopin. Panu Wodzińskiemu moje uszanowanie. Pannie Marii, Kaziowi, Teresi, Feliksowi, co komu należy. [1] A l’hôtel de ville (fr.) –  w ratuszu. [2] Goszeria (z fr. gaucherie ) – niezręczność, nietakt. ",
582,['Astolphe de Custine'],['Fryderyk Chopin'],Saint-Gratien,Paryż,1837-06-18,,"Saint-Gratien, 18 czerwca [1837]",Astolf de Custine do Fr. Chopina w Paryżu," Był Pan w Enghien i zapewniają mnie, że ma Pan tam powrócić: mam nadzieję, że nie uczyni mi Pan tej zniewagi, aby zamieszkać nie u mnie. Może Pan pić wody w Saint-Gratien tak dobrze jak w Enghien, a ja każę Pana odwozić codziennie rano do kąpieli; znajdują się one o kwadrans drogi ode mnie. Mam zresztą do opowiedzenia Panu wiele rzeczy o Londynie i myślę, że będą dla Pana przyjemne. Jesteśmy prawie sami, miałby Pan więc pełną swobodę. Zresztą wie Pan, jak miło mi zawsze zobaczyć Pana; Ignacy przyłącza się do mnie, aby skłonić Pana do przyjazdu, ja zaś ponawiam zapewnienie dyskrecji w każdym wypadku, gdyż pragnę przede wszystkim, aby się Pan czuł u mnie dobrze. Proszę przyjąć zapewnienia najserdeczniejszych uczuć. A. de Custine. Pisać do mnie trzeba na Paryż, rue Rochefoucauld nr 6; spodziewam się jednak, że Pan przyjedzie tu bez zawiadamiania. ",
585,['Fryderyk Chopin'],['Julian Fontana'],Londyn,Paryż,1837-07-11,1837-07-25,"[Londyn, lipiec 1837]",List Fryderyka Chopina do Juliana Fontany," Moje życie. Dzięki Tobie za Koźmiana  – bez niego nie byłoby dla mnie Londynu.  – Dzięki tobie za listy  – bez nich wzdychałbym wciąż a wciąż  –  ale niech cię wszyscy diabli porwą z błotem tutajszym , które ci się suchym wydawało.  –   Gre szon błoteszon!   – Potem ci powiem, ile mi przyjemnych myśli, a ile nieprzyjemnych smaków morze napędziło  –  potem ci także opowiem wrażenie tego sadzowego włoskiego nieba na mój ciężko podobne kolumny szarego powietrza znoszący nos  –  także na później resztę zostawię, a teraz tylko ci powiem, że mnie to bardzo szanownie bawi , możesz Jasiowi powiedzieć, że się tu ostrożnie łatwo bawić   – kiedy się na krótko.  – Ogromne rzeczy!!  – Wielkie urynały.  – Nie ma się mimo to gdzie wypsipsiać.  –  Ale Angielki, ale konie, ale pałace, ale powozy, ale bogactwo, ale przepych, ale miejsce, ale drzewa, ale wszystko, zacząwszy od mydła a skończywszy na brzytwach , wszystko nadzwyczajne  –  wszystko jednakowe, wszystko wyedukowane, wszystko umyte a czarne jak szlachecka d...!!!  –  Całuję Cię w twarz Koźmian dodaje, że tutaj Duppy na szyldy powypinane!!! Chwalże teraz Londyn. 
   "," List Fryderyka Chopina do Juliana Fontany w Paryżu, „Moje Życie. Dzięki Tobie za Koźmiana [...]”, sygn.: „FFCh”, [po 11\/07\/1837 a przed 24\/07\/1837], s. 2. "
586,['Fryderyk Chopin'],['Wojciech Grzymała'],Paryż,Paryż,1837-07-28,1837-08-31,"[Paryż, lato 1837]",Do Wojciecha Grzymały w Paryżu," I cóż, kiedy nie mogę?!!! Zarżnąłbym się tymi brzytwami makdanielskimi, com Ci przywiózł, gdyby nie to, że Ci je wprzód odnieść myślę. Mam muzykancki obiad, któremu się nie mogę wywinąć mimo całej piskorzowatości mojej. Ściskam Cię jak boa Ch. ",
587,['Fryderyk Chopin'],['Teresa Wodzińska'],Paryż,Służewo,1837-08-14,,"Paryż, 14 sierpnia 1837 r.",Do Teresy Wodzińskiej w Służewie," Najłaskawsza Pani! Bojąc się, żeby kto z boku nieprawdy nie doniósł, wolę list Antosia z 3-go b. m. posłać, żebyście Państwo z jego własnego pisma wiedzieli, co robi. Nie pisałem, że pod Huesca lekko w nogę był ranny, bo to było koło maja, i wolałbym był powiedzieć, jak trwożyć pismem; ale kiedy się inaczej stało i ta mucha może się donieść do Państwa jako słoń ogromna, więc przyłączam jego najpóźniejszy list, w którym pisze, że zupełnie zagojona rana. Z tegoż listu widać także, że ma zamiar powrotu, i to za te trzy tysiące franków, które 9-go b. m. na ręce bankiera Leo odebrałem i w dzień przyjścia przyłączonego Antosiowego listu, to jest 10-go b. m., do Logronio przez Rothschilda posłałem. W Logronio jest wielu naszych, a szczególniej zastanie tam poczciwego Woronieckiego. Będzie mu raźniej, jeżeli mu z łaski swojej Pani albo Panna Maria parę słów na moje ręce przeszlą; bo jak Pani widzi, i w tym liście się skarży, że nikt do niego nie pisze z domu, mimo to że zawsze mu o Państwu donosiłem, ile razy mam wiadomości. Ostatni list Pani doszedł mnie w Londynie, gdziem przeszły miesiąc przemarudził. Myślałem, że stamtąd przez Holandię pojadę do Niemiec... Wróciłem do domu, pora się późni i dla mnie zapewne się spóźni zupełnie w moim pokoju.  – Czekam mniej smutnego listu od Pani jak ostatni. Może mój przyszły będzie tylko przypisaniem się do Antosiowego. Najprzywiązańszy F. Chopin. Panu Wodzińskiemu składam moje uszanowania. Pannie Marii przypominam brata. Feliksowi, Kaziowi, Pannie Józefie, Teresi... Znajomi Pani tutaj bawiący zdrowi i pewno nie myślą o chorobie ani smutkach. Pani Zofia miała mieć z Genewy wiadomość, że się tam Pani spodziewają. 
   ",
593,['Fryderyk Chopin'],['August Franchomme'],Paryż,Paryż,1837-10-01,1837-10-18,"[Paryż, 1837]",Do Augusta Franchomme w Paryżu," Odpowiedziałem Ci do Wersalu , że Cię oczekuję dzisiejszego wieczoru o godz. 8 i  ½ . Ch. ",
538,['Fryderyk Chopin'],['Camille Pleyel'],Berlin,Paryż,1837-10-01,1837-10-31,"[brak daty] Hr. Potocka, rue de Berlin No 2 (przy rue de Londres)",Do Kamila Pleyela w Paryżu," Czy zechciałby Jego Królewska Mość przesłać fortepian do pani Potockiej (ciotki) na jutro wieczór? Nikt poza mną nie będzie na nim grał. Szczerze mu oddany Ch. Hr. Potocka, rue de Berlin No 2 (przy rue de Londres) ",
571,['Maria Wodzińska'],['Fryderyk Chopin'],Służewo,Paryż,1837-11-25,,"[Służewo, 1837]",Maria Wodzińska do Fr. Chopina w Paryżu," Kilka słów tylko mogę napisać do Pana, by podziękować za piękną tekę, którą Pan mi przysłał. Nie będę się starała opisywać Panu, ile doznałam radości otrzymując ją, byłoby to daremne. Proszę przyjąć zapewnienie uczuć wdzięczności, które Panu winnam. Proszę wierzyć w przywiązanie, które żywi dla Pana cała nasza rodzina, w szczególności zaś najgorsza Jego uczennica i przyjaciółka lat dziecinnych. Adieu . Mama najczulej ściska Pana. Teresia co chwila wspomina swego Chopena . Adieu , niech Pan o nas pamięta. Maria. ",
590,['Teresa Wodzińska'],['Fryderyk Chopin'],Służewo,Paryż,1837-11-25,,"[Służewo, 25 listopada 1837]",Teresa Wodzińska do Fr. Chopina w Paryżu," Mój dobry Fryderyku! Już dawno nie zgłaszałam się do Ciebie, ale dlatego byłeś ciągłym przedmiotem troskliwości mojej. Jakże teraz zdrowie? Miałam list od Ludwiki, która lepsza co do tego punktu jak my: miała wiadomości. Jeżeli tak jest, cieszę się bardzo, ale proszę donieść nam rzetelnie, jak się masz. W nadziei Twego nieoszacowanego serca przesyłam list do Ant[osia] pod Twoim adresem; nie pisał, gdzie stać będzie, chciej mu to wręczyć, a sam przyjm zapewnienia najżyczliwszych uczuć, które do zgonu zachowam. T. Wodzińska. ",
596,['Astolphe de Custine'],['Fryderyk Chopin'],Paryż,Paryż,1838-01-01,1838-03-05,"[Paryż, przed 5 marca 1838]",Astolf de Custine do Fr. Chopina w Paryżu," Jak to, sylf fortepianu ma dać się słyszeć, a ja dowiaduję się o tym od ludzi? To źle; znając mnie proszę się osądzić! Czy zechce Pan przysłać mi dwa bilety? Pragnąłbym poprosić o więcej, ale jestem z dala od świata i od wszystkiego. Tysiączne wyrazy dawnej przyjaźni i sto tysięcy nowych uraz. A. de C. Co oznacza wyjazd, który zapowiadają? Dokąd właściwie Pan wyjeżdża? ",
599,['Fryderyk Chopin'],,Paryż,Paryż,1838-01-01,1838-12-31,"[Paryż, bez daty]",Do nieznanego adresata w Paryżu," Proszę Cię, nie odmawiaj mi jutro, we czwartek, obiadu z Witwickim i Grzymałą. Czekam Cię u siebie o 5 3\/4.  – Jeżeli wieczorem tego dnia nic lepszego nie masz do roboty, to pozwól także, żebym Cię prezentował u Pani Marliani, gdzie kilka interesujących osób zobaczysz. Więc Cię czekam jutro. F. Chopin. 
   ",
595,['Fryderyk Chopin'],['Louis-Philippe-Joseph Girod de Vienney (baron de Trémont)'],Paryż,Paryż,1838-02-14,,"[Paryż, 14 lutego 1838]",Do barona de Trémont w Paryżu," Drogi Panie de Trémont, będę u Pana pojutrze o godz. 3, by odbyć próbę mego koncertu. Tysiące serdecznych pozdrowień. FF. Chopin. ",
597,['Astolphe de Custine'],['Fryderyk Chopin'],Paryż,Paryż,1838-03-06,,"[Paryż, prawdopodobnie 6 marca 1838]",Astolf de Custine do Fr. Chopina w Paryżu," Drogi Chopinie! Przypomniał mi Pan najpiękniejsze dni w Saint-Gratien i w Paryżu; odnalazłem Pana, a z Panem fortepian bez jego ujemnych stron, bez tonów dla tonów, z myślami, które Pan wyraża mimo instrumentu, gdyż gra Pan nie na fortepianie, ale na duszy. Zachwycił mnie Pan jak w najlepszych czasach. Chciałbym być umierającym; Pan by mnie wskrzesił, gdyż wtedy przyszedłby Pan, jeszcze w to wierzę!... Nie ma to jak przyjaciele jak Pan! nie trudno im się przysłużyć, ich powodzenie tworzy się samo przez się: posyłam artykuł o nich do prasy i słyszę w odpowiedzi: tylko tyle? możemy wiele więcej powiedzieć na ten temat; mówi się wszystkim znajomym: idźcie na koncert Chopina, a każdy odpowiada: mamy już od ośmiu dni bilety, a daremnie prosimy o nie dla przyjaciół: już ich brak!... Polska jest nieszczęśliwa jako całość, ale każde z jej dzieci ma własną swoją gwiazdę, która wynagradza mu nieszczęście publiczne. Wyjeżdżam na bardzo długo i bardzo daleko i nie zniósłbym tego nowego oddalenia, gdybym miał nadzieję częstego usłyszenia Pana jak wczoraj wieczorem. Przyciągnął Pan czarem swej wytworności wszystkich prawdziwych miłośników i wszystko, co wytworne w Paryżu; skład audytorium był wspaniały; ale ja słuchając Pana czuję się zawsze sam na sam z Panem, może nawet z czymś lepszym niż Pan, a przynajmniej z tym, co jest najlepszego w Panu. Przepraszam za całą tę gadaninę; ale są to rzeczy, które chciałem Panu powiedzieć, a nie ośmieliłbym się powiedzieć tego w oczy. Pan wie, że robi Pan ze mną, co chce, a jednak nie chciał Pan wierzyć, że Pan ma tę samą władzę nad wielu innymi; jestem zły ze względu na siebie i rad ze względu na Pana widząc, do jakiego stopnia był Pan niesprawiedliwy dla publiczności. A. de Custine. ",
598,['Teresa Wodzińska'],['Fryderyk Chopin'],Służewo,Paryż,1838-03-21,1838-06-21,"[Służewo, wiosna 1838]",Teresa Wodzińska do Fr. Chopina w Paryżu," Daruj, dobry Fryderyku, że tak przerywam Twoje milczenie, ale potrzebaże dowiedzieć się o zdrowiu Twoim. Tej zimy widywałam często rodziców Twych i siostry; zdrowi wszyscy. Ojciec troszkę kaszle. Mam jeszcze prośbę do Ciebie, a ta jest, abyś w Paryżu zachęcił do przedrukowania Śpiewów Niemcewicza, teraz tych tu za żadne pieniądze nie dostanie. Muzykę do nich inną zróbcie, sztychy piękne, a będzie odbyt niesłychany, bo w Poznańskiem każdy kupi. Twoją gorliwością pewno wiele dokażesz i ja będę miała nadzieję, że mnie odpiszesz, czyli projekt mój przyjęty lub nie, a nade wszystko, czyli zdrowie Twoje w dobrym stanie i jakiego obwodu jest Twoja osoba. Niech Cię Bóg błogosławi. T. W. ",
601,['George Sand'],['Eugène Delacroix'],Paryż,Paryż,1838-04-01,1838-04-30,"[Paryż, kwiecień 1838]",George Sand do Eugeniusza Delacroix w Paryżu," Drogi Lacroix. Wyjeżdżam jutro o 5 rano. Nie chciałabym wyjechać nie pożegnawszy się z Panem i nic nie powiedziawszy Panu o Medei   – wspaniałej, wielkiej, rozdzierającej  –  naprawdę gryzmoli Pan genialnie! Aby Pana skłonić do przyjścia dziś wieczorem, powiem Panu, że Chopin będzie grał dla nas w małym gronie, z łokciami na klawiszach, kiedy to bywa naprawdę wspaniały. Jeśli nie jesteś śpiochem, przyjdź o północy, a jeśli spotkasz kogoś z moich znajomych, nic im nie mów, bo Chopin się niektórych strasznie boi. Żegnam Pana, jeśli Pan nie przyjdzie. Kochaj mnie zawsze choć trochę. George. 
   ",
563,['Fryderyk Chopin'],['Julian Fontana'],Paryż,Paryż,1838-04-23,1838-06-30,"[Paryż, bez daty]",Do Juliana Fontany w Paryżu," Moje życie, przyślij mi przez mego staruchę  – Paciniego Lisztowego; za parę godzin Ci go oddam. 
   ",
600,['George Sand'],['Fryderyk Chopin'],Paryż,Paryż,1838-04-25,1838-04-27,"[Paryż, 1838]",George Sand do Fr. Chopina w Paryżu, Uwielbiam Pana. George. I ja także! i ja także! i ja także!!! Marie Dorval. ,
602,['George Sand'],['Wojciech Grzymała'],Nohant,Paryż,1838-05-16,1838-05-31,"[Nohant, czerwiec 1838]",George Sand do Wojciecha Grzymały w Paryżu," Nigdy się nie zdarzy, drogi Przyjacielu, bym zwątpiła w szczerość rad Pana; niechże więc nigdy podobna obawa się Panu nie nasunie. Wierzę w Pańską ewangelię, choć jej dobrze nie znam, choć jej nie rozważałam, z chwilą bowiem gdy zdobyła takiego wyznawcę jak Pan, musi to być najwznioślejsza ze wszystkich ewangelii. Bądź błogosławiony za to, co Pan robi dla swoich przyjaciół, i bądź spokojny o moje myśli. Po raz ostatni postawmy sprawę jasno, bowiem od ostatecznej odpowiedzi Pana w tym przedmiocie zależeć będzie całe moje postępowanie na przyszłość. Skoro musiało już do tego dojść, żałuję, że nie przezwyciężyłam niechęci, która mną owładnęła, i nie zapytałam Pana o to w Paryżu. Zdawało mi się, że to, czego bym się dowiedziała, rzuci cień na mój poemat . Istotnie ściemniał, a raczej pobladł bardzo. Ale mniejsza o to! Wyznaję Pańską ewangelię, ponieważ ona każe myśleć o sobie na ostatku i zakazuje myśleć w ogóle, jeśli szczęście tych, których kochamy, żąda wytężenia wszystkich naszych sił. Niech Pan posłucha, co powiem, i niech Pan odpowie jasno, kategorycznie, bez ogródek. Czy osoba, którą chce czy powinien, czy myśli, że powinien kochać, jest zdolna dać mu szczęście, czy też przysporzy mu jeszcze cierpień i smutku? Nie pytam, czy ją kocha, czy jest przez nią kochany ani czy kocha ją więcej, czy mniej niż mnie. Sądząc po tym, co się we mnie dzieje, wiem, co się w nim dziać musi. Chcę wiedzieć, o której z nas dwóch powinien zapomnieć lub którą powinien porzucić ze względu na swój spokój, szczęście i swoje zdrowie zbyt wątłe – jak mi się zdaje – zbyt kruche, by mogło wytrzymać wielkie cierpienia. Nie chcę grać roli złego ducha. Nie jestem Bertramem Meyerbeera i nie myślę walczyć z przyjaciółką lat dziecięcych, jeżeli jest nią piękna i czysta Alicja; gdybym była wiedziała, że istnieją jakieś więzy w życiu naszego dziecka, a w duszy jego jakieś uczucie, nigdy bym się nie pochyliła nad nim, by chłonąć zapach kadzidła, które zapalono przed innym ołtarzem. On również cofnąłby się przed moim pierwszym pocałunkiem, gdyby wiedział, żem była wówczas jakby zamężna. Nie zwodziliśmy siebie nawzajem – daliśmy się nieść przelotnemu wiatrowi, który po kilku chwilach porwał nas oboje w jakieś inne krainy. Niemniej jednak po owym rajskim uścisku, po tej wędrówce przez niebo empiryjskie musimy powrócić na ten świat; biedne my ptaki – mamy wprawdzie skrzydła, ale gniazda nasze są na ziemi i gdy śpiew aniołów wzywa nas ku górze, wołania naszych bliskich ściągają nas na ziemię. Co do mnie, nie chcę poddać się namiętności, choć w głębi serca tli się jeszcze, groźne chwilami, ognisko. Dzieci moje dadzą mi potrzebną siłę, by zerwać wszystko, co mogłoby oddalić mnie od nich lub od warunków życia najbardziej sprzyjających ich wychowaniu, zdrowiu, zapewnieniu dobrobytu itd. Tak więc nie mogę osiąść na stałe w Paryżu z powodu choroby Maurycego itd. Istnieje poza tym jeszcze jedna istota niezwykła, doskonała , jeśli chodzi o serce i honor; nie rozstanę się z nią nigdy, jest to bowiem jedyny człowiek, który choć jest przy mnie od roku, nie sprawił mi cierpienia ani razu, ani na jedną chwilę . Jest to również jedyny człowiek, który oddał mi się absolutnie i całkowicie, bez żalu o przeszłość, bez zastrzeżeń na przyszłość. Jest to przy tym natura tak dobra i tak mądra, że z czasem będę mogła doprowadzić do tego, by o wszystkim wiedział, by wszystko zrozumiał; jest to miękki wosk, na którym ja wycisnęłam swe piętno, a kiedy zechcę zmienić odbicie, przy pewnej ostrożności i cierpliwości, zdołam to osiągnąć. Dziś jednak byłoby to niemożliwe, a szczęście jego jest dla mnie święte. Jeśli więc o mnie chodzi, jestem tak uwikłana, tak silnie związana na długie lata, że nie mogę pragnąć, by nasz mały ze swej strony zrywał krępujące go więzy. Gdyby chciał złożyć swoje losy w moje ręce, przeraziłabym się tym bardzo, wzięłam już bowiem w swe ręce los innego człowieka, nie mogłabym więc zastąpić mu tego, co by dla mnie porzucił. Sądzę, że nasza miłość może istnieć tylko w tych warunkach, w których się zrodziła, to znaczy, że od czasu do czasu, gdy pomyślny wiatr nas ze sobą połączy, wzlecimy razem w krainę gwiazd, a potem rozstaniemy się, by znów stąpać po ziemi; jesteśmy bowiem dziećmi ziemi, a Pan Bóg nie pozwolił nam, byśmy ramię przy ramieniu odbywali naszą doczesną pielgrzymkę. Musimy się więc spotykać w niebie, a krótkie chwile tam przebyte będą tak piękne, że wynagrodzą nam całe życie spędzone tu, na ziemi. Obowiązek mój jest więc ściśle wytknięty. Mogę jednak, nie sprzeniewierzając mu się nigdy, spełnić go w dwojaki, całkiem różny sposób; pierwszy wymagałby trzymania się jak najdalej od C[hopina], unikania wszystkiego, co mogłoby myśl jego zaprzątać, i nie pozostawania z nim nigdy sam na sam; drugi sposób, przeciwnie, polegałby na jak największym zbliżeniu pod warunkiem, żeby nie zagrażał spokojowi M[allefille’a], pozwalał na ciche przypominanie mu o sobie w chwilach odpoczynku i szczęścia, czasami na siostrzany uścisk ramion, gdy wiatr niebiański zechce nas porwać i unieść w przestworza. Wybiorę pierwszą drogę, jeśli mi Pan powie, że wiadoma osoba zdolna jest dać mu szczęście czyste i prawdziwe, otoczyć go troskliwą opieką, ułożyć, wyrównać i uspokoić mu życie, ja zaś mogłabym być w tym przeszkodą; jeśli dusza jego nadmiernie , szaleńczo nawet surowa nie zechce kochać dwóch różnych istot w odmienny sposób, jeśli ów tydzień, który bym z nim spędzała od czasu do czasu, miałby zamącić jego szczęście domowe przez resztę roku, wówczas, tak, wówczas, przysięgam Panu, zrobię wszystko, by o mnie zapomniał. Obiorę tę drugą drogę, gdy z dwóch rzeczy powie mi Pan jedną: albo że jego szczęście domowe może i powinno dać się pogodzić z rzadkimi godzinami czystego szczęścia i cichej poezji, albo że szczęście rodzinne jest dla niego niemożliwe, że małżeństwo lub podobny do niego związek stałby się grobem dla jego artystycznej duszy, że należy za wszelką cenę odwieść go od podobnego związku i dopomóc mu nawet w przezwyciężeniu jego skrupułów religijnych. A oto do czego doprowadziły mnie, przyznam się Panu, moje domysły. Pan mi powie, czy się mylę. Jestem pewna, że wiadoma osoba jest czarująca, godna największej miłości i szacunku, bo taka istota jak on może pokochać tylko to, co piękne i czyste. Ale zdaje się, że Pan obawia się dla niego małżeństwa, codziennych obowiązków, powszedniego życia, interesów, trosk domowych, słowem, tego, co zdaje się być tak obce jego usposobieniu i przeciwne natchnieniom jego muzy. Ja również lękam się tego myśląc o nim, ale w tych sprawach nie mogę ani nic twierdzić, ani o niczym się wypowiadać, nie znam go bowiem wcale pod wielu względami – widziałam tylko tę stronę jego istoty, którą opromienia słońce. Pan więc pomoże mi ustalić moje poglądy na tę sprawę. Jest rzeczą bardzo doniosłą, bym wiedziała, jakie jest jego stanowisko, gdyż wtedy mogłabym ugruntować swoje. Mnie odpowiadałoby najbardziej, gdyby nasz poemat mógł ułożyć się tak, żebym ani ja nie wiedziała nic, absolutnie nic o jego życiu praktycznym , ani on o moim i żeby on żył według własnych zasad religijnych, światowych, poetyckich, artystycznych. Ja nigdy nie żądałabym, by mi z nich zdawał sprawę, i nawzajem, on by tego ode mnie nie żądał, ale żeby – gdziekolwiek i w jakiejkolwiek chwili życia się spotkamy – dusze nasze osiągały szczyt szczęścia i doskonałości. Nie wątpię, że człowiek staje się lepszy, gdy kocha miłością wzniosłą, i że nie tylko daleki jest od grzechu, ale przeciwnie, zbliża się do Boga, który jest źródłem i ogniskiem tej miłości. Może powinien Pan użyć tego, drogi Panie, jako ostatecznego argumentu, by mu wszystko dobrze wytłumaczyć; w ten sposób niczym nie urażając jego pojęć o obowiązku, o poświęceniu i o ofierze religijnej, przyniósłby Pan ulgę jego sercu. Czego obawiałabym się, co byłoby dla mnie najboleśniejsze, co skłoniłoby mnie, by w oczach jego uchodzić za umarłą , to myśl, że staję się dla niego postrachem i wyrzutem sumienia; nie, nie czuję się na siłach (chyba gdyby to była istota zdolna doprowadzić go do zguby) rozpocząć walki z widmem i wspomnieniem innej kobiety. Mam na to zbyt wiele szacunku dla własności, a raczej jest to jedyna własność, którą szanuję. Nikomu nie chcę nikogo wykradać, co najwyżej więźniów strażnikom, skazańców katom, a więc Polskę Rosji. Niech mi Pan, proszę, powie, czy to obraz Rosji prześladuje nasze dziecko. Wówczas prosiłabym niebo, by użyczyło mi wszystkich uroków Armidy, ażeby go przed nim uchronić; ale jeśli to Polska – niechaj robi, co chce. Nie ma nic, co mogłoby się równać z ojczyzną, a gdy się ją posiada, nie trzeba stwarzać sobie innej. W takim razie byłabym dla niego Italią, którą się odwiedza i zachwyca wiosną, ale gdzie się nie pozostaje na dłużej; jest tam bowiem więcej słońca niż łóżek i stołów i życie wygodne leży poza jej granicami. Biedna Italia! Wszyscy o niej marzą, pragną jej lub tęsknią do niej; nikt jednak nie może tam pozostać na stałe, ponieważ jest nieszczęśliwa i nie może dać szczęścia, którego sama nie posiada. Istnieje jeszcze ostatnie przypuszczenie, którym trzeba, bym podzieliła się z Panem. Nie jest wykluczone, że on nie kocha już przyjaciółki lat dziecięcych i że prawdziwie wstrętne mu są więzy, które miałby nałożyć, ale poczucie obowiązku, honor rodziny – któż to może wiedzieć – domagają się od niego tego poświęcenia. Jeżeli tak jest, to, kochany Przyjacielu, niechże Pan będzie jego aniołem opiekuńczym; ja się do tego wtrącać nie mogę, Pan jednak powinien; niech Pan go uchroni przed zbyt surowymi wyrokami sumienia, niech Pan go uchroni przed jego własną cnotą, niech Pan za wszelką cenę przeszkodzi mu w tej ofierze z samego siebie, w takich wypadkach bowiem (jeśli chodzi o małżeństwo lub związek, który choć mniej powszechnie znany, pociąga za sobą równe obowiązki i trwa równie długo), w takich wypadkach, twierdzę, poświęcenie tego, który oddaje swą przyszłość, nie jest współmierne z tym, co otrzymał w przeszłości. Przeszłość to pojęcie ograniczone i dające się ocenić; przyszłość – to nieskończoność, gdyż jest niewiadoma. Istota, która w zamian za pewną wiadomą sumę poświęcenia żąda oddania całego dalszego życia, stawia żądanie nieuczciwe. A jeśli ten, od kogo żądają tego poświęcenia, jest w kłopocie, jak bronić swych praw, czyniąc zadość honorowi i sprawiedliwości, obowiązkiem przyjaźni jest ocalić go i stać się bezwzględnym strażnikiem jego praw i jego obowiązków. Niech Pan będzie nieugięty w tych sprawach; proszę wierzyć, że ja, która nienawidzę uwodzicieli, ja, która zawsze staję po stronie kobiet skrzywdzonych lub oszukanych, ja, uważana za adwokata mojej płci, i ja, która się tym szczycę, gdy zachodziła tego potrzeba, nieraz używałam autorytetu siostry, matki i przyjaciółki, by zerwać niejedne tego rodzaju więzy. Zawsze potępiałam kobietę, jeżeli chciała być szczęśliwa kosztem szczęścia mężczyzny, zawsze rozgrzeszałam mężczyznę, gdy żądano od niego więcej wolności i godności ludzkiej, aniżeli wolno jej poświęcić. Przysięga na miłość i wierność jest zbrodnią albo podłością, gdy usta wymawiają to, czemu przeczy serce, wszystkiego zaś wolno żądać od mężczyzny, tylko nie podłości i nie zbrodni. Poza tym jedynym wypadkiem, drogi Przyjacielu, gdyby chciał ponieść zbyt wielką ofiarę, nie należałoby zwalczać jego przekonań ani zadawać gwałtu jego skłonnościom. Jeżeli jego serce, tak jak moje, potrafi pomieścić dwie różne miłości, jedną, która – jeżeli można tak powiedzieć – byłaby ciałem życia, i drugą, która byłaby jego duszą , będzie to najlepsze wyjście, gdyż nasz wzajemny stosunek odpowiadałby naszym uczuciom i naszym pojęciom. Tak samo bowiem jak nie co dzień człowiek może być wzniosły, nie co dzień również bywa szczęśliwy. Nie co dzień będziemy się widywali, nie co dzień będzie w nas płonął święty ogień, ale będą się trafiały dni piękne i będą gorzały święte płomienie. Należałoby może powiedzieć mu również, co mnie łączy z panem, M[allefille]. Bo zachodzi obawa, by nie wiedząc tego, nie uroił sobie czegoś w rodzaju, obowiązku względem mnie, który by go krępował i stawiał go w bolesnym konflikcie z tamtym . Pozostawiam Panu całkowitą wolność i ostateczną decyzję w wyjawieniu mu tej tajemnicy; powie mu Pan, jeżeli chwila wyda mu się właściwa, zatrzyma ją Pan jakiś czas przy sobie, o ile uważałby Pan, że mogłoby to zwiększyć jeszcze zbyt świeże cierpienia. A może Pan już mu powiedział o wszystkim? Pochwalam i akceptuję cokolwiek Pan zrobił lub zrobić zamierza. Jeżeli chodzi o to, czy będę należała do niego, czy też nie, wydaje mi się to rzeczą drugorzędną w porównaniu z tym, co nas w tej chwili zajmuje. A jednak jest to sprawa bardzo ważna sama przez się, stanowi bowiem treść życia kobiety, jej najdroższą tajemnicę, najgłębszą mądrość, misterium jej zalotności. Panu, jako bratu i przyjacielowi, wyznam z całą prostotą tę wielką tajemnicę, którą wszyscy wymawiający me imię opatrują tak przedziwnymi komentarzami. A to dlatego, że nic nie ukrywam, nie kieruję się żadną teorią ani doktryną, nie mam ustalonej opinii ani uprzedzeń, ani pretensji do jakiejś szczególnej mocy, ani się bawię w małpiarstwa spirytualizmu; nie ma również we mnie nic, co byłoby z góry ułożone lub stało się przyzwyczajeniem, nie ma też, jak mi się zdaje, żadnych fałszywych zasad – ani zbytniej swobody, ani zbytniej skromności. Często w życiu ufałam swoim instynktom, które zawsze były szlachetne; zawodziłam się czasem na ludziach, ale nigdy na sobie. Mogę sobie zarzucić wiele szaleństw, nie popełniłam jednak nigdy niskiego ani podłego uczynku. Słyszę, jak wiele się mówi o moralności ludzkiej, o skromności i cnocie społecznej. Wszystko to nie jest dla mnie w tej chwili dość jasne; toteż w niczym nie doszłam jeszcze do ostatecznych wniosków. Nie znaczy to jednak, bym sobie tę sprawę lekceważyła; przyznam się Panu szczerze, że pragnienie zastosowania jakiejkolwiek teorii do moich uczuć było wielkim zagadnieniem i wielkim cierpieniem mego życia. Uczucia bywały zawsze silniejsze od rozumowań, granice zaś, które usiłowałam sobie nakreślić, nigdy nie zdały się na nic. Ciągle zmieniałam przekonania. Przede wszystkim wierzyłam w wierność, głosiłam ją, dochowywałam jej i wymagałam. Nie dotrzymano mi jej – więc i ja postąpiłam tak samo. A jednak nigdy nie czułam wyrzutów sumienia, ponieważ ilekroć byłam niewierna, ulegałam jakby jakiemuś fatum, jakiemuś instynktownemu szukaniu ideału, które zmuszało mnie do porzucenia tego, co niedoskonałe, dla tego, co wydawało mi się bliskie ideału. Znałam różne odcienia miłości: miłość artysty, miłość kobiety, miłość siostry, miłość matki, miłość zakonnicy, miłość poety, czy ja wiem zresztą? Były i takie, co zrodziły się we mnie i umarły tego samego dnia, a ten, który był ich przedmiotem, nigdy się o tym nie dowiedział. Były takie, które życie moje zmieniały w mękę, które mnie doprowadzały do rozpaczy, niemal do szaleństwa. Były takie, które przez lata całe trzymały mnie zamkniętą, jak w klasztorze, w jakimś przesadnym ascetyzmie. A wszystko to było bezwzględnie szczere. Mówiąc słowami Sainte-Beuve’a, istota moja wstępowała w te różne fazy, jak słońce wstępuje w znaki Zodiaku. Temu, kto by mnie sądził według pozorów, mogłam się wydać wariatką lub hipokrytką; każdy jednak, kto obserwował mnie i czytał w tajnikach mojej duszy, zobaczył mnie taką, jaką jestem w istocie; widział entuzjastyczną wielbicielkę piękna, namiętnie łaknącą prawdy, kobietę bardzo czułego serca, bardzo niezdecydowaną w sądach, często niedorzeczną, ale działającą zawsze w dobrej wierze, nigdy małostkową ani mściwą – dosyć porywczą, ale dzięki Bogu łatwo zapominającą o krzywdach i o złych ludziach. Takie jest moje życie, mój drogi; jak widzisz – nie wspaniałe. Nie ma w nim nic godnego podziwu, nieraz może budzić litość, a dobre serca nie znajdą w nim nic, co zasługiwałoby na potępienie. Jestem tego pewna, że ci, którzy mi zarzucają, iż byłam niegodziwa – kłamią; nie byłoby nic łatwiejszego dla mnie, jak im tego dowieść, gdybym chciała zadać sobie trud opowiadania i grzebania się we wspomnieniach, ale mnie to nudzi, a przy tym równie mam mało pamięci, jak zdolności zachowywania uraz. Dotychczas byłam zawsze wierna temu, kogo kochałam, całkowicie wierna w tym znaczeniu, że nigdy nikogo nie oszukiwałam, nigdy nie przestawałam być wierną bez ważnych powodów, zabijały one we mnie miłość z winy innych. Nie jestem z natury niestała. Przeciwnie, tak nawykłam kochać wyłącznie tego, który mnie szczerze kocha, tak trudno było mnie zapalić, tak przywykłam do życia w otoczeniu mężczyzn, zapominając o tym, że jestem kobietą, że naprawdę poczułam zmieszanie i trwogę, gdy sobie zdałam sprawę z wrażenia, jakie wywarło na mnie to wątłe stworzenie. Nie ochłonęłam jeszcze ze zdziwienia i gdybym miała w sobie więcej dumy, czułabym się upokorzona, że dopuściłam się całkowitej niewierności serca, wówczas gdy byłam pewna, iż znalazłam na zawsze spokój i równowagę życiową. Byłoby bardzo źle, gdybym była mogła przewidzieć, rozumować i przeciwstawić się temu wtargnięciu; ale zostałam zaskoczona nagle, a nie leży w mojej naturze, bym miała się rządzić rozsądkiem wówczas, gdy owładnie mną miłość. Ale nie robię sobie wyrzutów, tylko stwierdzam, że jestem słabsza i bardziej wrażliwa, niż przypuszczałam. Mniejsza z tym, nigdy nie było we mnie próżności, a to, co Panu powiedziałam, dowodzi, że muszę być jej całkowicie pozbawiona i że nie powinnam nigdy pysznić się siłą i odwagą. Jeśli mnie to zasmuca, to tylko dlatego, że moja szczerość, której tak długo hołdowałam i z której byłam trochę dumna, teraz została zahamowana i zmuszona do kompromisu. Będę musiała kłamać tak samo jak inni. Zapewniam Pana, że moja miłość własna będzie więcej cierpieć nad tym niż nad nieudaną powieścią lub wygwizdaną sztuką teatralną. Trochę nad tym boleję; cierpienie to jest może jakąś pozostałością dumy; a może to głos z nieba, który woła, że należało lepiej strzec swoich oczu i uszu, a zwłaszcza swego serca. Ale jeśli niebo żąda od nas, byśmy byli wierni ziemskim uczuciom, dlaczego pozwala aniołom, by błądziły pośród nas i stawały na naszej drodze? Raz jeszcze powstał więc we mnie wielki problem miłości! Miłość musi iść w parze z wiernością – mówiłam nie dalej niż dwa miesiące temu – i niestety nie mogę zaprzeczyć, że moje uczucia dla tego biednego M[allefille] nie były już tak tkliwe, gdym go znowu ujrzała. Jest rzeczą pewną w każdym razie, że od czasu gdy wyjechał do Paryża (musiał go Pan tam spotkać), zamiast oczekiwać niecierpliwie jego powrotu i smucić się z powodu rozłąki z nim, cierpię mniej i oddycham swobodniej. Gdybym doszła do przekonania, że częstsze spotkania z C[hopinem] mogłyby zwiększyć to ochłodzenie, czuję, iż obowiązkiem moim byłoby się ich wyrzec. Do tego właśnie zmierzałam: chciałam pomówić z Panem w sprawie należenia do siebie dwojga ludzi, w czym dla wielu umysłów zawarte jest zagadnienie wierności. Zdaje mi się, że jest to pojęcie błędne, można być mniej lub więcej niewiernym, gdy się jednak pozwoliło zawładnąć swą duszą i przyzwoliło na najniewinniejsze pieszczoty, odczuwając przy tym miłość, niewierność została już popełniona, reszta jest już mniej ważna; kto stracił bowiem serce, stracił wszystko. Lepiej byłoby utracić ciało, a zachować w całości duszę. W ten sposób w zasadzie jestem zdania, że całkowite zacieśnienie nowych więzów już tylko nieznacznie powiększa winę; nie jest jednak wykluczone, że po wzajemnym oddaniu przywiązanie staje się bardziej ludzkie, bardziej gwałtowne, bardziej władcze. To dość prawdopodobne, a nawet pewne. Oto dlaczego, jeśli ma się żyć razem, nie należy postępować wbrew naturze i prawdzie, nie należy się cofać przed całkowitym związkiem; jeżeli jednak okoliczności zmuszają do życia w rozłące, roztropność, a co za tym idzie obowiązek i prawdziwa cnota, nakazuje wyrzeczenia. Nie zastanawiałam się jeszcze poważnie nad tym wszystkim i gdyby był tego zażądał w Paryżu, uległabym po prostu, bowiem wrodzona moja szczerość sprawia, że nienawidzę wszelkich ostrożności, zastrzeżeń, wyrachowań i przebiegłości. Jednakże list Pana nasuwa mi myśl, że należy skończyć z tą sprawą raz na zawsze! Ponadto smutek i zakłopotanie, w jakie wprawiły mnie pieszczoty M., wysiłek, na który musiałam się zdobyć, by nie dać tego poznać po sobie, były dla mnie ostrzeżeniem. Pójdę więc za Pańską radą, drogi Panie. Oby ta ofiara mogła być częściowym zadośćuczynieniem za rodzaj krzywoprzysięstwa, którego się dopuściłam. Nazywam to ofiarą, gdyż ciężko mi będzie patrzeć na cierpienia tego anioła. Był dotąd bardzo opanowany; ale nie jestem dzieckiem, widziałam, że namiętność ludzka wzrasta w nim z wielką szybkością i że czas nam było się rozstać. Oto dlaczego nie chciałam spędzić z nim nocy poprzedzającej mój wyjazd i niemal wyprosiłam was od siebie. A teraz, gdy już Panu mówię wszystko, chcę jeszcze powiedzieć i to, że jedno tylko mi się w nim nie podobało: w swej wstrzemięźliwości kierował się niewłaściwymi pobudkami. Dotychczas podziwiałam, że panuje nad sobą przez szacunek dla mnie, przez nieśmiałość, przez chęć dochowania wierności innej. Wszystko to było poświęceniem, a co za tym idzie, dowodziło siły woli i dobrze zrozumianej skromności. To mnie najbardziej ujmowało i zachwycało w nim. Ale wtedy u Pana, w chwili gdyśmy się mieli pożegnać, pragnąc oprzeć się ostatniej pokusie, powiedział mi parę słów, których się po nim nie spodziewałam. Zdawał się – na wzór świętoszków – brzydzić ludzką brutalnością, wstydzić pokus, które go nawiedzały, jakby, dając raz jeszcze wyraz uniesieniu, bał się splugawić naszą miłość. Oburzało mnie zawsze takie traktowanie miłosnego zbliżenia. Jeżeli to ostateczne zbliżenie nie jest rzeczą równie świętą, równie czystą i tak szczerą w swym oddaniu jak sama miłość, to unikanie go nie jest cnotą. To określenie „miłość fizyczna”, którym się posługują, aby wyrazić to, co dopiero w niebie znajduje właściwe miano, nie podoba mi się i razi mnie jak bluźnierstwo, a zarazem jako pojęcie z gruntu fałszywe. Czy dla natur wzniosłych może istnieć miłość czysto fizyczna, a dla natur szczerych miłość czysto duchowa? Czy może istnieć miłość bez jednego choćby pocałunku, a pocałunek miłosny bez zmysłowej rozkoszy? Pogarda ciała może być rzeczą mądrą i pożyteczną wtedy, gdy w grę wchodzą istoty będące tylko ciałem; gdy jednak chodzi o kogoś, kogo się kocha, wówczas wyrzekając się rozkoszy zmysłowych nie należy używać słowa gardzić , lecz słowa szanować . Zresztą nie są to słowa, których on użył. Nie pamiętam ich dokładnie. Powiedział, zdaje się, że są rzeczy , które mogłyby mu popsuć wspomnienie. Prawda, że powiedział głupstwo i że z pewnością tak nie myśli? Kimże jest ta nieszczęsna kobieta, która mu pozostawiła takie wspomnienie o miłości cielesnej? Czyżby miał kochankę niegodną siebie? Biedny anioł! Należałoby powiesić wszystkie kobiety, które zohydzają w oczach mężczyzn to, co jest najbardziej godne szacunku i najświętsze na świecie, owo boskie misterium powstawania życia, najpoważniejszy i najbardziej wzniosły akt w życiu wszechświata. Magnes przyciąga żelazo, zwierzęta łączą się pomiędzy sobą na podstawie różnicy płci. Nawet rośliny podlegają prawom miłości, a człowiek, który jedyny na ziemi otrzymał od Boga dar boskiego odczuwania duchem tego, co zwierzęta, rośliny i metale odczuwają materią, człowiek, w którym przyciąganie elektryczne przekształca się w przyciąganie uczuciowe, świadome, rozumne, człowiek jedynie patrzy na ten cud, który dokonuje się w jego duszy i ciele, jako na potrzebę niższego rzędu, i mówi o niej z pogardą, ironią lub ze wstydem! Dziwne to zaiste! A rezultatem takiego rozdzielania ducha od ciała była konieczność zakładania klasztorów i lupanarów. Mój list jest przerażający. Odczytanie go zajmie Panu najmniej sześć tygodni. To jest moje ultimatum . Jeśli on jest lub może być z nią szczęśliwy, niech Pan go zostawi jego własnym losom. Jeśli ma być nieszczęśliwy, niech Pan do tego nie dopuści . Jeżeli może znaleźć szczęście przy mnie, nie przestając go znajdować przy niej, ja również mogłabym postąpić w ten sam sposób . Jeżeli nie może być szczęśliwy ze mną, nie będąc z nią nieszczęśliwy, trzeba, żebyśmy się unikali i by zapomniał o mnie . Poza tymi czterema możliwościami nie ma innego wyjścia. Znajdę w sobie na to dość sił, przyrzekam Panu, ponieważ tu chodzi o niego ; a chociaż nie mogę pochwalić się cnotą, gdy chodzi o mnie, umiem się poświęcać dla tych, których kocham. Pan powie mi szczerą prawdę, liczę na to i czekam. Nie ma potrzeby, by Pan pisał do mnie tak, bym list mogła pokazać każdemu. Nie jest to w zwyczaju ani M., ani moim. Zbyt wiele mamy dla siebie nawzajem szacunku, byśmy nawet w myśli wymagali zdawania sobie sprawy ze szczegółów naszego życia. Nie podobna, by pani Dorval kierowała się pobudkami, które jej Pan przypisuje. Jest raczej legitymistką (jeżeli w ogóle ma jakieś przekonania) niż republikanką. Mąż jej jest karlistą. Musiał Pan być u niej w godzinach jej prób lub pracy. Aktorka jest istotą nieuchwytną. Proszę to zostawić mnie, napiszę do niej i ona do Pana napisze. Była mowa o moim wyjeździe do Paryża i nie jest wykluczone, że gdyby interesy moje, którymi M. zajmuje się w tej chwili, miały się przeciągać, wyjechałabym do niego. Niech Pan nic o tym nie mówi małemu . Jeśli pojadę, dam Panu znać i zrobimy mu niespodziankę. W każdym razie, ponieważ potrzeba Panu zawsze trochę czasu, by uzyskać zgodę na wyjazd, proszę, niech Pan rozpocznie odpowiednie kroki, chciałabym bowiem mieć Pana tego lata w Nohant jak najwcześniej i na jak najdłużej. Zobaczy Pan, że będzie się Panu tu podobało; nie ma tu nic z tego, czego się Pan obawia. Żadnego szpiegowania, żadnych plotek, nic w ogóle, co przypominałoby prowincję: oaza wśród pustyni. W całym departamencie nikt nie ma pojęcia, kto to jest Chopin albo Grzymała. O tym, co się u mnie dzieje, nikt w ogóle nic nie wie. Widuję tylko zaufanych przyjaciół, anielskie istoty, takie jak Pan; nie przychodzi im do głowy żadna zła myśl o tych, których kochają. Przyjedzie Pan, mój zacny Przyjacielu, porozmawiamy swobodnie i Pańska przygnębiona dusza odżyje na wsi. Co do małego , to przyjedzie, jeśli będzie miał ochotę, ale gdyby tak być miało, chciałabym o tym wiedzieć zawczasu, gdyż w takim razie wyprawiłabym M. do Paryża lub do Genewy. Pozorów nie zabraknie, a żadne podejrzenie nigdy mu nie przyjdzie na myśl. Jeżeli mały nie będzie chciał przyjechać, niech Pan nie stara się go do tego nakłonić; boi się ludzi, boi się nie wiem czego. A ja w tych, których kocham, szanuję wszystko to, czego nie rozumiem. Wybieram się do Paryża we wrześniu, przed wielką podróżą. Moje postępowanie wobec niego będzie zależne od tego, co Pan mi odpowie. Jeżeli Pan sam nie znalazł rozwiązania zagadek, które Panu postawiłam, niech się Pan stara otrzymać je od niego – proszę poszperać w jego duszy, muszę wiedzieć, co się w niej dzieje. Teraz już poznał mnie Pan do gruntu. W ciągu dziesięciu lat nie napisałam dwóch takich listów. Taka jestem leniwa i tak nie lubię mówić o sobie. Ale w ten sposób uniknę mówienia o sobie jeszcze więcej. Zna mnie Pan już teraz na wylot, ma Pan mój podpis in blanco i może Pan dawać zlecenia wypłaty , gdy Pan będzie regulował swe rachunki w niedzielę Świętej Trójcy [1] . Jestem Panu szczerze oddana, oddana całą duszą, a jeśli pozornie nie wspomniałam o Panu ani słowa w tej długiej pogawędce, to dlatego, że zdawało mi się, iż mówię o sobie ze swym drugim ja , lepszym z pewnością i droższym niż pierwsze. George Sand. [1] W oryginale: de la Trinité (fr.) – co znaczy: na święte nigdy. ",
604,['Fryderyk Chopin'],['Wojciech Grzymała'],Paryż,Paryż,1838-06-05,,"[Paryż, początek lipca 1838]",Do Wojciecha Grzymały w Paryżu," Moje życie! Nie mogę być surpris [1] , bom wczoraj Mar-go widział, który mi o jej przyjeździe powiedział. Siedzę do 5-tej w domu i lekcje kamieniem daję (już drugą kończę). Co to z tego będzie, Bóg wie. Ja na serio niedobrze. Do Ciebie co dzień chodziłem, żeby Cię uścisnąć. Jedzmy razem obiad gdzie. Ch. [1] Surpris (fr.) – zdziwiony, zaskoczony. 
   ",
605,['Fryderyk Chopin'],['Wojciech Grzymała'],Paryż,Paryż,1838-06-06,,"[Paryż, latem 1838]",Do Wojciecha Grzymały w Paryżu," Moje Kochanie, muszę Cię gwałtem widzieć dziś, choć w nocy, o 12 albo 1. Nie bój się żadnych ambarasów dla Ciebie, Kochanie. Wiesz, że umiem zawsze cenić Twoje serce. Idzie tu o poradę dla mnie. Twój Ch . ",
584,['Astolphe de Custine'],['Fryderyk Chopin'],Saint-Gratien,Paryż,1838-07-01,1838-07-08,"[Saint-Gratien, 2 lub 9 lipca 1837]",Astolf de Custine do Fr. Chopina w Paryżu," Mówi mi Ignacy, że Pan, drogi Chopinet, nie może przyjechać dzisiaj, w niedzielę, ale że przyjedzie Pan we środę. Pan wie, że Pan jeden może przyjechać tu na los szczęścia, będąc pewnym, że sprawi Pan zawsze radość; zapowiadam więc raz na zawsze, niech Pan nigdy nie pyta, czy może Pan przybyć, i niech Pan przyjeżdża, kiedy mu się żywnie podoba. Jeżeli przyjedzie Pan we środę, powinien Pan zostać kilka dni, jeśli nie  – kilka godzin, wreszcie, jak Pan zechce, tylko proszę przyjechać. Pod wpływem Pana powstała pewna scena w mojej książce, niechże Pan przyjedzie, aby wyrwać mnie ze szponów rutyny, w którą wpadłem i spod władzy której nie wydobędę się, jeśli mnie Pan nie natchnie. Niech Pan nam zagra to, co Pan nowego stworzył, i zaimprowizuje to, co Pan stworzy. Nade wszystko jednak niech się Pan nie uważa za zobowiązanego do czegokolwiek prócz jednego: żeby mnie Pan kochał, ale w tym właśnie leży trudność!!! Z taką łatwością przychodzi mi kochać, że Pan Bóg powinien był dołączyć do tej nieszczęsnej zdolności zdolność wzbudzania miłości; tymczasem dzieje się wręcz odwrotnie; dlatego pani Gay mówi, że miłość to trąd i że na nieszczęście tym trądem człowiek się nie zaraża. Widzieliśmy panią Girardin tak smutną, że serce się kraje. Wyjeżdża do Berry; a Pan? osnuty tajemnicą geniuszu, dlaczego traktujesz mnie tak jak tych, którym nic nie mówisz? Dostałem wczoraj uroczy list od Jules’a Janin. Ten jest przynajmniej poczciwy. Geniusz jego bowiem to olbrzymia dawka inteligencji, zaś wrodzona inteligencja jest zawsze poczciwa. Oto dlaczego Pan jest taki, jeśli Pana ktoś potrafi zatrzymać. Nie wątpię, że w tej chwili jest Pan dla kogoś poczciwy, dlaczego nie dla nas? Do środy więc, mam nadzieję; myślę, że pani Pleyel nie będzie miała w tym dniu czasu; powinien Pan wyznaczyć jej spotkanie tutaj, w niedzielę, i tutaj spędzić święto lipcowe, Paryż będzie bowiem wówczas nie do wytrzymania. Serdeczności A. de C. Czy Pan wie, że do Saint-Gratien są dwa pojazdy dziennie? Jeden odchodzi o 10 rano, drugi o 4 wieczorem z rue B.-G. Saint-Denis nr 25. Podaję Panu ten środek lokomocji, bo gdy Pan raz już tu będzie, postaram się, aby się Pan spóźnił i musiał zanocować. 
   ",
603,['George Sand'],['Wojciech Grzymała'],Nohant,Paryż,1838-07-01,1838-07-15,"[Nohant, czerwiec, pocz. lipca 1838]",George Sand do Wojciecha Grzymały w Paryżu," Interesy moje zmuszają mnie do wyjazdu. We czwartek będę w Paryżu. Przyjdź Pan do mnie, ale zrób tak, żeby mały nic o tym nie wiedział. Zrobimy mu niespodziankę. G. S. Zamieszkam, jak zawsze, u pani Marliani. ",
606,['Fryderyk Chopin'],['Maurice Schlesinger'],Paryż,Paryż,1838-08-10,,"Paryż, 10 sierpnia 1838",Do Maurycego Schlesingera w Paryżu," Otrzymałem od p. Maurycego Schlesingera sumę czterystu franków na rachunek tysiąca pięciuset franków, za które sprzedałem mu prawo własności na Francję 4 Mazurków opus [33] oraz trzech Walców na fortepian z prawem własności na Francję i Niemcy. FF. Chopin. ",
607,['Felicjan Mallefille'],['Fryderyk Chopin'],,Paryż,1838-09-01,1838-09-09,[brak daty],Felicjan Mallefille do Fr. Chopina w Paryżu," Do Pana F. Chopina o jego Balladzie polskiej . Drogi Panie! Pewnego razu, podczas jednego z owych wieczorów, kiedy otoczony sympatią wybranych oddawał się Pan całkowicie swemu natchnieniu, odegrał Pan Balladę polską , którą tak kochamy. Zaledwie geniusz melancholii, zaklęty w Jego instrumencie, zdążył poznać te jedyne ręce, które posiadają moc obdarzenia go mową, i zaczął wypowiadać swe utajone cierpienia, a już pogrążyliśmy się w głębokim marzeniu. A gdy Pan skończył, długo milczeliśmy, zamyśleni, słysząc jeszcze wspaniałą pieśń, której ostatnia nuta już dawno przebrzmiała w przestrzeni. O czym więc tak marzyliśmy wszyscy razem i jakie myśli wywołał w naszych duszach melodyjny głos Twego fortepianu? Nie potrafię na to odpowiedzieć, bowiem w muzyce, tak jak w chmurach, każdy widzi coś innego. Obserwowałem, jak nasz stary przyjaciel Sceptyk, co zachował jednak tak żywą wiarę w miłość i sztukę, siedzi zapatrzony przed siebie, z głową pochyloną na ramię i z smętnym uśmiechem na ustach, i wyobrażałem sobie, że marzy o strumykach szemrzących i o smutnych pożegnaniach wymienianych w cienistych alejach leśnych; widziałem również, jak stary Wierzący, którego ewangelicznych słów słuchamy w pełnym szacunku podziwie, siedząc z rękami złożonymi, z zamkniętymi oczami i zmarszczonym czołem zdawał się pytać swego dziada Dantego o tajemnice nieba i losy świata. Ja zaś, ukryty w najciemniejszym kącie pokoju, płakałem idąc myślą za smętnymi obrazami, które Pan przede mną wywołał. Wracając do domu starałem się wyrazić je na swój sposób w następujących wierszach. Niech Pan je odczyta z pobłażaniem i gdybym nawet źle tłumaczył sobie Jego Balladę , przyjm tę ofiarę jako dowód moich uczuć dla Pana i współczucia dla Jego bohaterskiej ojczyzny. ",
608,['Eugène Delacroix'],['Jean-Baptiste Pierret'],Valmont,Paryż,1838-09-05,,"Valmont, 5 września 1838",Eugeniusz Delacroix do J.B. Pierreta w Paryżu," [...] Bądź tak dobry i załatw mi jeszcze jedno  – zajdź przy sposobności na róg rue Grange-Batelière i bulwaru, do Pleyela, fabrykanta fortepianów, i poproś o zabranie ode mnie  – Delacroix, rue des Marais, Saint-Germain, 17  – fortepianu, który został tam przyniesiony z polecenia pana Chopina jakieś dwa miesiące temu. Powiedz mu, że zapomniałem o tym przed wyjazdem na wieś i że albo ja po powrocie, albo Ty uregulujesz należność za wypożyczenie [...] 
   ",
610,['George Sand'],['Carlotta Marliani'],Perpignan,Paryż,1838-11-01,,"Perpignan, [listopad 1838]",George Sand do Carlotty Marliani w Paryżu," [...] Chopin przybył wczoraj wieczorem do Perpignan, świeży jak róża i różowy jak burak, w dobrym zdrowiu, po czterech nocach bohatersko spędzonych w karetce pocztowej. Co do nas, to podróżowaliśmy wolno i wygodnie; otoczeni na wszystkich popasach przyjaciółmi, którzy nas obsypywali uprzejmościami [...] George. ",
611,"['Fryderyk Chopin', 'Wojciech Grzymała']",['Julian Fontana'],Palma,Paryż,1838-11-08,1838-11-15,"Palma, 15 listopada 1838 r.",List Fryderyka Chopina do Juliana Fontany," Moje kochanie! Jestem w Palmie, między palmami, cedrami, kaktusami, oliwkami, pomarańczami, cytrynami, aloesami, figami, granatami itd. Co tylko Jardin des Plantes ma w swoich piecach. Niebo jak turkus, morze jak lazur, góry jak szmaragd, powietrze jak w niebie. W dzień słońce, wszyscy letnio chodzą, i gorąco; w nocy gitary i śpiewy po całych godzinach. Balkony ogromne z winogronami nad głową; maurytańskie mury. Wszystko ku Afryce, tak jak i miasto, patrzy. Słowem, przecudne życie. Kochaj mnie. Przejdź się do Pleyela, bo fortepian jeszcze nie przyszedł. Jakim traktem go posłali? Dostaniesz Preludia wkrótce. Mieszkać będę zapewne w przecudownym klasztorze, najpiękniejszej pozycji na świecie: morze, góry, palmy, cmentarz, kościół krzyżacki, ruiny moskietów [1] , stare drzewa tysiącletnie oliwne. A, moje życie, żyję trochę więcej... Jestem blisko tego, co najpiękniejsze. Lepszy jestem... Oddaj moich rodziców listy Grzymale i co tylko masz mi przesłać: on wie najpewniejszy adres. Uściskaj Jasia. Jakby on tu wyzdrowiał! Powiedz Pl[eyelowi], że dostanie niedługo manuskrypta. Mało mów znajomym o mnie. Wiele Ci napiszę potem... Powiedz, że po zimie wrócę. Poczta tu raz na tydzień odchodzi. Piszę przez konsulat tutejszy. Poślij mój list rodzicom, tak jak jest. Sam rzuć na pocztę. Twój Ch . Jasiowi potem napiszę. [Poniżej notatka Fontany: „odebr. 28 (listopada 1838)”. Poza tym dopisek Wojciecha Grzymały, który odesłał ten list Fontanie: „Pośpieszam odesłać ci list i chciej mi napisać słówko, kiedy twoja odpowiedź będzie gotowa, bym do niej odwlekł moją. Szczerze przychylny Alb. Grzymała.”] [1] Moskiet (z fr. mosquée )  –  meczet "," List Fryderyka Chopina do Juliana Fontany w Paryżu, „Moje kochanie – Jestem w Palmie – między palmami, cedrami, kaktusami, oliwkami, pomarańczami [...]”, sygn.: „Ch”, [Palma, 15\/11\/1838], s. 4. "
612,['Fryderyk Chopin'],['Camille Pleyel'],Palma,Paryż,1838-11-21,,"Palma, 21 listopada 1838.",Do Kamila Pleyela w Paryżu," Drogi Przyjacielu. Przyjechałem do Palmy, uroczy kraj  – wieczna wiosna  – drzewa oliwne, pomarańczowe, cytrynowe, palmy itd., itd. Moje zdrowie poprawiło się, a Pan jak się czuje? Przykro mi było wyjeżdżać nie wiedząc właściwie, co Panu jest. Proszę nie zostawiać mnie długo bez wiadomości  – jestem tak daleko  –  i donieść mi, czy Pan już zupełnie wrócił do zdrowia. Proszę, niech mi Pan także napisze coś o swej rodzinie. Do widzenia, Najdroższy, wyrazy szacunku dla pańskiej Mamy i wiele uprzejmości dla Państwa Denoyers. Ch. Proszę listy adresować: WPan chargé des affaires étrangères à Marseille do przesłania na ręce P. Konsula Francji w Barcelonie (oraz w kopercie) do Pana Chopin w Palma de Mallorca . Fortepian jeszcze nie nadszedł.  –  Jak go Pan wysłał? przez Marsylię czy przez Perpignan ? Marzę o muzyce, lecz nie gram  –  bo tu nie ma fortepianów... jest to dziki kraj pod tym względem. 
   ",
613,['Fryderyk Chopin'],['Wojciech Grzymała'],Palma,Paryż,1838-12-03,,"[Palma], 3 grudnia [1838]",Do Wojciecha Grzymały w Paryżu," Moje kochanie,  odeślij Fontanie list do Rodziców. Jestem kaszlący i krząkajacy, Ciebie kochający. Często Cię wspominamy. Żadnego jeszcze listu od Ciebie nie było. To kraj diabelski, co się poczt, ludzi i wygody tyczę. Niebo śliczne jak Twoja dusza; ziemia czarna jak moje serce. Kocham Cię zawsze.  Ch.   [Dopisek George Sand – Tłumaczenie]  Kochany, czy otrzymujesz nasze listy? Pisaliśmy do Ciebie trzy czy cztery razy, niepokoi nas i smuci Twoje milczenie. Mamy jednak wiadomości od Marlianich. Najpewniejszym sposobem pisania do nas spośród wszystkich, których próbowaliśmy, jest adresowanie do panów Canut y Mugnerot w Palmie na Majorce, Wyspy Balearskie. W kopercie: dla pani G. S. Koniecznie należy opłacać aż do granicy.  Chopin był dość cierpiący przez kilka ostatnich dni. Jest mu już znacznie lepiej, choć cierpi nieco z powodu zmian temperatury, które są tu częste. Będziemy mieli wreszcie kominek L’Homonda i niechaj Opatrzność czuwa nad nami, gdyż nie ma tu ani doktorów, ani lekarstw. Maurycy czuje się bardzo dobrze. Brak fortepianu martwi mnie bardzo ze względu na małego. Wynajął sobie jakiś miejscowy, który go więcej irytuje, aniżeli koi. Mimo wszystko pracuje. Za trzy dni zamieszkamy w pięknej Pustelni, wspaniale położonej. Kupiliśmy meble i oto jesteśmy posiadaczami na Majorce. Kraj jest zachwycający i jesteśmy szczęśliwi; niczego nam nie brak prócz Ciebie. Z bólem i osłupieniem dowiedzieliśmy się o nieszczęściu żony Mickiewicza. Mój Boże! Mój Boże! Możesz zawsze liczyć na mnie w sprawie wiadomego artykułu oraz drugiego dla wenty. Ale, niestety, nie skończyłam jeszcze  Spiridiona . Nie mogę jeszcze pracować. Nie jesteśmy jeszcze urządzeni, nie mamy ani osła, ani sługi, ani wody, ani ognia, ani pewnego środka wysyłania rękopisów. Toteż zajmuję się kuchnią zamiast literaturą; nie wiem jeszcze, czy ostatnia przesyłka, którą wysłałam Bulozowi, doszła. Bądź tak dobry, zobacz się z nim i powiedz mu, że czwarta część  Spiridiona  wędruje do niego, jeśli jej już nie otrzymał. W Hiszpanii w chwili obecnej wielkie wrzenie. Być może, że wiozący  Spiridiona  nie mógł dotrzeć do Pirenejów. Komunikacja z Francją... [Dalszego ciągu brak.] ",
615,['Fryderyk Chopin'],['Wojciech Grzymała'],Majorka,Paryż,1838-12-03,1838-12-14,"[Majorka, pisany między 3 a 14 grudnia 1838]",Do Wojciecha Grzymały w Paryżu," [Dopisek na liście George Sand do Grzymały] Prosi ona, moje życie, żeby tego przypadkiem do jakiego dziennika nie dawać, boby miała nieprzyjemności z Bulozem. Ona sobie wystawia, że to zapewne do jakiego Kacperka , kt&oacute;ry możecie łatwo zrobić, np. Bradi dedaur .&nbsp; &ndash; Co bądź&nbsp; &ndash; nie narażaj ją na nieprzyjemności z Bulozem.&nbsp; &ndash; Ciebie kochamy i ściskamy, i radzi by jednym tchem zdrowie przywr&oacute;cić, bez kt&oacute;rego ty nie żyjesz.&nbsp; &ndash; Jeszcze raz&nbsp; &ndash; przypominam Ci, nie narażaj ją.&nbsp; &ndash; Znużona, spoczywa i dała mi polecenie prosić Cię o to. Co też to za blagery te Hiszpanie w Paryżu.&nbsp; &ndash; Widzisz, jak tu poczty chodzą i jakie łatwe koresp.&nbsp; &ndash; &nbsp;Mojego fort. nie mam i zapewne ani za rok przyjdzie. Mimo to kochaj mnie. Ch. ",
614,['Fryderyk Chopin'],['Julian Fontana'],Palma,Paryż,1838-12-03,,"Palma, 3 grudnia 1838",List Fryderyka Chopina do Juliana Fontany," Mój Julianie! Nie dawaj congé [1] mojemu mieszkaniu ani ci mogę manuskryptu posłać, bom nie skończył. Chorowałem przez te ostatnie dwa tygodnie jak pies: zaziębiłem się mimo 18 stopni ciepła, róż, pomarańcz. palm i fig. 3 doktorów z całej wyspy najsławniejszych: jeden wąchał, com pluł, drugi stukał, skądem pluł, trzeci macał i słuchał, jakem pluł. Jeden mówił, żem zdechł, drugi  – że zdycham, 3-ci  –  że zdechnę. A ja dziś jak zawsze, tylko Jasiowi darować nie mogę, że mi w przypadku bronchite aiguë [2] , której u mnie zawsze spodziewać się mógł, żadnej konsultacji nie dał. Ledwo żem wstrzymał, żeby mi krwi nie puszczali i żadnych wizykatorii nie stawiali ani zawłok robili, a grâce [3] Opatrzności dziś jestem po staremu. To jednak ma wpływ na Preludia , które Pan Bóg wie kiedy dostaniesz. Mieszkać będę za parę dni w najpiękniejszej w świecie okolicy: morze, góry, co chcesz. Mieszkać będę w starym, ogromnym, opuszczonym, zrujnowanym klasztorze kartuzów, co Mend[izabel] wypędził jakby dla mnie. Blisko Palmy, nic cudniejszego: krużganki, cmentarze najpoetyczniejsze, słowem, dobrze mi tam będzie. Tylko jeszcze fortepianu nie mam.  – Pisałem do Pleyela, rue de Rochechouard, prosto. Dowiedz się... Powiedz, żem nazajutrz mocno zasłabł, żem znów zdrów. Zresztą, niewiele mów o mnie ani o manuskryptach. Pisz do mnie: jeszcze żadnego listu od Ciebie nie mam.  –  Powiedz Leonowi, że jeszczem nie przysłał Preludie Albrechtowi, że ich bardzo kocham i do nich napiszę. Rzuć sam mój list do Rodz. na bursę i pisz. Jasia ściskam. Ch . Nie mów ludziom, żem chorował, bo zrobią bajkę. [Notatka Fontany: „odebr. 3 stycz. (1839)”.] [1] Nie dawaj congé (fr.) –  nie wypowiadaj mojego mieszkania.  [2]   Bronchite aiguë (fr.) –  ostry bronchit.  [3]   Grâce (fr.) –  dzięki. "," List Fryderyka Chopina do Juliana Fontany w Paryżu, „Mój Julianie – Nie dawaj congé mojemu mieszkaniu […]”, sygn.: „Ch”, Palma, 3\/12\/1838, s. 4. "
616,['Fryderyk Chopin'],['Julian Fontana'],Palma,Paryż,1838-12-14,,"Palma, 14 decembra 1838",Do Juliana Fontany w Paryżu," Mój Julianie.  Jeszcze słowa od Ciebie nie mam, a to mój 3-ci list, jeżeli nie 4-ty. Czyś frankował? Może moi nie pisali? Może mi tam nieszczęście jakie w drogę weszło? Czyś Ty leniwy? Nie, Tyś nie leniwy i poczciwy. Pewnoś moje 2 listy do moich posłał (oba z Palmy) i do mnieś pisał, tylko poczta tutejsza, najnieregularniejsza w świecie, nie doniosła. Dziś dopiero odebrałem wiadomości, że 1 Decemb. w Marsylii fortepian władowali na okręt kupiecki. 14 dni szedł list z Marsylii. Mam nadzieję, że fortepian przezimuje w porcie albo na kotwicy (bo tutaj nikt się nie rusza, jak deszcz) i że go dopiero na wyjezdnym dostanę, co mię bardzo ucieszy, bo prócz 500 franków cła będę miał przyjemność sam go zapakować nazad.  – Tymczasem moje manuskrypta śpią, a ja spać nie mogę, tylko kaszlę, i od dawna plastrami obłożony, czekam wiosny albo czego innego... Jutro jadę do owego przecudnego klasztoru Valdemosa pisać w celi starego mnicha, co może miał w duszy więcej ognia jak ja i tłumił go, tłumił i gasił, bo miał go na próżno.  –  Myślę Ci moje Preludia i Balladę wkrótce posłać. Bądź u Leona. Nie mów, żem chory , boby się o 1000 zląkł. I u Pleyela . Twój Ch. Jasia. 
   ",
617,['Fryderyk Chopin'],['Julian Fontana'],Palma,Paryż,1838-12-28,,"Palma, 28 Dec. 1838",Do Juliana Fontany w Paryżu," a raczej Valdemosa , o parę mil; między skałami i morzem opuszczony ogromny klasztor kartuzów, gdzie w jednej celi ze drzwiami, jak nigdy bramy w Paryżu nie było, możesz sobie mnie wystawić nieufryzowanego, bez białych rękawiczek, bladego jak zawsze. Cela ma formę trumny wysokiej, sklepienie ogromne, zakurzone, okno małe, przed oknem pomarańcze, palmy, cyprysy; naprzeciw okna moje łóżko na pasach, pod filigranową rozasą maurytańską. Obok łóżka stary nitouchable [1] kwadratowy klak [2] do pisania ledwo mi służący, na nim lichtarz ołowiany (wielki tu lux ) ze świeczką. Bach, moje bazgrały i nie moje szpargały... cicho... można krzyczeć... jeszcze cicho. Słowem, piszę ci z dziwnego miejsca. Twój list z 2-go tego miesiąca odebrałem zaonegdaj, a że święta, i poczta dopiero na przyszły tydzień odchodzi, wiąc wolno piszą do ciebie i ten weksel, który ci posyłam, miesiąc ruski zapewne do Ciebie iść będzie. Piękna to rzecz natura, ale z ludźmi nic do czynienia mieć już nie trzeba. Ani dróg, ani poczt. Wiele razy byłem tutaj z Palmy, zawsze tym samym furmanem, zawsze innym traktem. Strumienie robią drogi, awalanże [3] je naprawiają, dziś tam nie można przejechać, bo zaorane, jutro tylko muły mogą, a jakie tu powozy??! Toteż, Julianie, ani jednego Anglika nie ma, nawet konsula. Co tam o mnie mówią, mniejsza.  – Leo Żyd! Nie mogę Preludiów ci posłać, bo nieskończone; lepiej się mam i pospieszę, i Żydowi list otwarty krótki odpiszę z podziękowaniem, aż mu w pięty pójdzie (niech mu pójdzie, gdzie chcesz). Szelma! a byłem wigilią wyjazdu u niego, żeby do mnie nie przysyłał. Schlesing. jeszcze większy pies, żeby moje Walce w album kłaść! i Probstowi sprzedawać, kiedy ja na jego żebranie dla Ojca mu do Berlina dałem.  – Wszystkie te wszy mnie teraz mniej kąsają. Niech się Leo wścieka. Żal mi tylko Ciebie, ale Ty za miesiąc najdalej czysty będziesz z Leonem i z moim gospodarzem. Użyj Wessla pieniędzy, jak potrzeba. Służący co robi? Daj portierowi 20 fr. ode mnie noworocznego, jak pieniądze odbierzesz, i zapłać fumistę [4] , jeżeli przychodzi. Nie wiem, żebym długi jakie ważne zostawił. W każdym przypadku, jak Ci przyrzekam, za miesiąc najdalej będziemy czyści.  – Dziś księżyc przecudny. Nigdy taki nie był. Ale, ale. Piszesz mi, żeś mi list od moich posłał; anim widział, ani dostał. A tak mi go trzeba. Czyś frankował? Jakeś adresował? Twój list jedyny , com dotychczas teraz odebrał, był źle bardzo adresowany. Junto [5] nie pisz bez czegoś zapomnianego i ten pan (wielki kiep en parenthèse [6] ) zowie się Riotord. Posyłam ci najlepszy adres*. Fortepian od 8 dni w porcie czeka, co duana [7] powie, która chce gór złotych za te świństwo. Tutaj natura dobroczynna , ale ludzie złodzieje , bo nigdy nie widzą obcych, więc nie wiedzą, co żądać za co. Pomarańcze darmo, a guzik do portek sumy bajońskie. To wszystko grano [8] piasku przy tym niebie, przy tej poezji, którą wszystko tu oddycha, przy tej barwie miejsc najcudniejszych, jeszcze oczami ludzi nie zatartej. Jeszcze mało kto płoszył te orły, co co dzień nad naszymi głowami bujają. Pisz, na Boga, zawsze frankuj i Palma de Mallorca dodawaj. Posyłam ci weksel i list do moich. Jasia kocham i żałuję, że nie ukształcił się zupełnie na dyrychtura dzieci dobroczynności w jakim Nürenbergu albo Bambergu. Niechże mi przecie napisze, że człek. To zdaje mi się 3-ci czy 4-ty list, co ci do Rodziców posyłam. Albrechta uściskaj, ale mało mów. Twój Ch. * Wyrazy przekreślone: „Wolałbym jednak, żebyś adresował tam, gdzie ja mój fortepian.” [1] Nitouchable (fr.) –  niedotykalny, łatwo wywrotny. [2] Klak  – grat  –  sprząt nieużyteczny. [3] AwaIanż (z fr. avalanche ) –  lawina. [4] Fumista (z fr. fumiste ) –  zdun. [5] Junto (hiszp.)  –  razem; więc. [6] En parenthèse (fr.) –  tu: mówiąc nawiasem. [7] Duana (właśc. hiszp. aduana )  –  urząd celny. [8] Grano (hiszp.)  – ziarnko. ",
653,['Fryderyk Chopin'],['Charles-Valentin Alkan'],Paryż,Paryż,1839-01-01,1839-12-31,"[Paryż, bez daty]",Do Karola Alkana w Paryżu," Drogi przyjacielu, jeżeli masz swoją Sonatę Moschelesa na 4 ręce, to mi ją przyślij. Chopin. ",
619,['Fryderyk Chopin'],['Camille Pleyel'],Valldemosa,Paryż,1839-01-22,,"Valdemosa koło Palmy, 22 stycznia 1839",Do Kamila Pleyela w Paryżu," Drogi Przyjacielu. Przesyłam Panu nareszcie moje Preludia dokończone na Pańskim pianinie, które nadeszło w jak najlepszym stanie – nie zaszkodziło mu ani morze, ani niepogoda, ani urząd celny w Palmie. Poleciłem Fontanie, żeby wręczył Panu mój rękopis. Chcę dostać za niego na Francję i Anglię tysiąc pięćset franków . Probst, jak Panu wiadomo, nabył za tysiąc franków własność dla Haertla w Niemczech. Nie mam żadnych zobowiązań wobec Wessla w Londynie ; on może zapłacić drożej. Proszę przy sposobności posłać te pieniądze Fontanie; nie chcę ściągać tu należności od Pana, ponieważ nie znam żadnego bankiera w Palmie. Skoro już Pan, Najdroższy, chciał wziąć na siebie tę pańszczyznę i zostać moim wydawcą, muszę Pana uprzedzić , że są jeszcze do pańskiej dyspozycji manuskrypty: 1-o Ballada (objęta również umową z Probstem na Niemcy). Za tę Balladę chciałbym dostać tysiąc franków na Francję i Anglię. 2-o dwa Polonezy (z których Pan zna jeden, A-dur ) – za nie żądam tysiąc pięćset franków na wszystkie kraje kuli ziemskiej. 3-o Trzecie Scherzo – ta sama cena, co za Polonezy , na całą Europę . Jeśli Pan chce, zacznie się to wszystko co miesiąc sypać Panu na głowę, aż do powrotu autora, który powie Panu wówczas więcej, niż potrafi napisać. Wiadomości o Panu miałem tylko za pośrednictwem Fontany; napisał mi, że Pan się lepiej czuje. Poczta tutejsza jest cudownie zorganizowana. Na list od moich z Warszawy czekam już trzy miesiące! A jak się miewa pańska rodzina, jak zdrowie pani Pleyel, państwa Denoyers? Proszę im złożyć ode mnie najlepsze życzenia na rok 39. Czekam listu od Pana, choćby małego, malutkiego i kocham Pana jak zawsze. Szczerze oddany FF. Chopin. Proszę wybaczyć ortografię. Spostrzegłem, że nie podziękowałem Panu jeszcze za pianino i że piszę tylko o pieniądzach. – Stanowczo jestem człowiekiem interesu! [Dopisek obcą ręką: „odpowiedziano 19 marca 1839”.] ",
618,['Fryderyk Chopin'],['Julian Fontana'],Valldemosa,Paryż,1839-01-22,,"Valdemosa, 22 stycznia 1839",Do Juliana Fontany w Paryżu," Moje kochanie. Posyłam ci Preludie . Przepisz, ty i Wolff ; myślę, że błędów nie ma. Dasz przepisane Probstowi, a manuskrypt Pleyelowi . Probsta pieniądze, do którego masz bilet i reçu [1] , zaniesiesz zaraz do Leona, do którego czasu pisać z podziękowaniem nie mam, a z pieniędzy, co ci da Pleyel , to jest tysiąc pięćset fr., zapłacisz komorne 425 fr. do Nowego Roku i wymówisz stancję grzecznie. Jeżeli trafi się nająć na marzec, to dobrze, a nie, to trzeba trzymać jeszcze kwartał więcej. Tysiąc, co Ci się zostanie, oddasz Nougiemu ode mnie. Dowiesz się o jego mieszkaniu od Jasia, ale mu nic nie mów o pieniądzach, bo on gotów do Noug. szturmować, a ja nie chcę, żeby kto inny prócz Ciebie i mnie o tym wiedział. Gdyby się stancja najęła, część mebli do Jasia, część do Grzym. Pleyelowi powiesz, żeby listy przez Ciebie pisał. Posłałem ci przed Nowym Rokiem weksel dla Wessla. Powiedz Pleyelowi, żem z Wesslem quita . Za parę tygodni dostaniesz Balladę , Polonezy i Scherzo . Pleyelowi powiedz, żeby o czas wydania Preludiów z Probstem się porozumiał. Jeszcze dotychczas żadnego listu od rodziców nie mam! Trzeba, żebyś frankował. Ale czy nie wiesz, co się z pierwszym listem stało? Ściskam Cię. Żyję w celi, mam czasem bale arabskie, słońce afrykańskie, Morze Śródziemne. Albrechtów uściskaj, napiszę do nich. Nie mów, że stancję rzucam, tylko Grzymale. Nie wiem, ale może dopiero w maju wrócę albo później. Pleyelowi sam list i Prelud . oddaj. Twój F. Pisz. 
 [1] Reçu (fr.) – pokwitowanie. ",
620,['Fryderyk Chopin'],['Julian Fontana'],Marsylia,Paryż,1839-03-07,,"Marsylia, 7 marca 1839",Do Juliana Fontany w Paryżu," Mój Julianie. Od Grzymały pewnoś się dowiedział o stanie zdrowia i manuskryptów moich. Posłałem Ci z Palmy temu dwa miesiące moje Preludia . Z tych miałeś (przepisawszy je dla Probsta) oddać Leonowi tysiąc, a z tysiąca i pięciuset, które Ci miał Pleyel za Preludia dać  – pisałem Ci, żebyś zapłacił Nougiego i term [1] jeden gospodarza. W tymże samym liście, jeżeli się nie mylę, prosiłem Cię, żebyś wymówił stancję, którą, jeżeli nie wynajmą na kwiecień, trzeba będzie trzymać aż do trymestru następnego (zdaje mi się do Juilleta [2] ).  – Wesslowskie pieniądze zapewne Ci posłużyły do zapłacenia trymestru noworocznego, a jeżeli nie, to je obróć zawsze na zapłacenie mieszkania na ten termin.  – Drugie manuskrypta pewno Cię teraz dopiero doszły, bo na komorze i na morzu, i znów na komorze długo siedziały.  –  Pisałem do Pleyela przy Preludiach , że mu Balladę (którą ma Probst dla Niemiec) za tysiąc daję; za Polonezy 2 (dla Francji, Anglii i Niemiec, bo na Balladzie kończy się Probsta engagement [3] ) żądałem tysiąc pięćset.  –  Zdaje mi się, że nie za drogo. — Więc za odebraniem drugich manuskryptów powinieneś mieć od Pleyela dwa tysiące pięćset, a od Probsta za Balladę pięćset (czy sześćset, tego nie pamiętam dobrze), co razem daje trzy tysiące.  – Prosiłem Grzymały, żeby mi zaraz choć pięćset przysłał  – nie przeszkadza to spiesznemu przysłaniu reszty.  – Otóż i moje interesa. Teraz jeżeliby, co wątpię, stancja się najęła od przyszłego miesiąca  – moje meble rozbierzecie we troje: Grz., Jaś i Ty. Jaś ma najwięcej miejsca, choć nie najwięcej oleju w głowie, podług listu dziecinnego, jaki mi napisał myśląc, że kamedułą zos[tanę  – uszkodzenie listu] Jasiowi dać najpotrzebniejsze do maneżu graty. Grzymałę nie ambarasuj bardzo... [uszkodzenie listu] weź, co ci potrzebne będzie  – bo nie wiem, czy w lecie do Paryża wrócę (to sobie schowaj).  – Za... [uszkodzenie] pisać do siebie będziem i jeżeli do czerwca moje mieszkanie trzymać trzeba, czego się spodziewam, proszę Cię, choć będziesz miał inne twoje własne mieszkanie, mieszkaj jedną nogą u mnie, bo Ciebie będę szarżował zapłaceniem ostatniego trymestru.  –  Na Twój list szczery i prawdziwy masz odpowiedź w drugim Polonezie   – nie moja wina, żem jak ten grzyb, podobny do szampiniona, co truje, jak go z ziemi odgrzebiesz i posmakujesz wziąwszy za co innego  – wiem, żem się nikomu nigdy na nic nie przydał  –  ale też i sobie nie na wiele co. Mówiłem Ci, że w biurku, w pierwszej szufladzie od drzwi, jest ćwiartka, którą albo Ty, albo Grz., albo Jaś  –  mógłby odpieczętować; teraz Cię proszę, żebyś ją wyjął i nie czytawszy spalił  – zrób to, zaklinam Cię na przyjaźń  – ta kartka dziś niepotrzebna.  – Jeżeli Antek jedzie, a nie odeśle mi pieniędzy, będzie to bardzo po polsku  – kiepskiemu polsku nb.  – mimo to nie mów mu o tym. Z Pleyelem się widź  – powiedz mu, żem ani słowa od niego nie odebrał.  – Że jego pianino w bezpieczeństwie. Czy się zgadza na układy, jakie mu pisałem?  – Listy z domu razem z Twoimi doszły mię wszystkie trzy razem przed samym wsiadaniem na okręt.  – Posyłam Ci znów jeden. Dziękuję Ci za przyjacielską pomoc, jaką mi dajesz niemocnemu. Jasia uściskaj; powiedz mu, żem sobie, a raczej, że mi krwi puścić nie dano, że mam wizykatorię, że mało, tylko rano, kaszlę  – i że mię wcale jeszcze za suchotnika nie trzymają.  – Nie piję ani kawy, ani wina  – tylko mleko; ciepło się trzymam i wyglądam jak panna. Przysyłaj pieniądze jak najprędzej  –  znieś się z Grzymałą. Twój Fr. Łączę Ci 2 słowa dla Antka.  –  Jutro piszę do Grzymały. [1] Term  –  tu: kwartalna rata komornego. [2] Do juilleta (z fr. juillet ) –  do lipca. [3] Engagement (fr.) – tu: umowa; zobowiązanie. ",
622,['Fryderyk Chopin'],['Camille Pleyel'],Marsylia,Paryż,1839-03-12,,"Marsylia, 12 marca 1839",Do Kamila Pleyela w Paryżu," Przykro mi, że Fontana niepokoił Drogiego Pana mymi sprawami.  – Zdawało mi się, że jestem upoważniony, by skierować go do Pana, ponieważ Pan zaproponował mi wydanie moich kompozycji. Piszę jeszcze dziś do niego, by więcej Pana tym nie trudził. Pisałem do Pana dwa listy z Majorki i ku memu ubolewaniu nie dostałem odpowiedzi. Dowiaduję się od Fontany, że Pan wciąż jeszcze choruje, martwi mnie to jeszcze bardziej niż Pańskie milczenie; co do mnie, to wówczas gdy do Pana pisałem, byłem niebezpiecznie chory; mogę to teraz powiedzieć, gdyż jest po wszystkim i jestem na drodze do wyzdrowienia. Pianino pozostało w Palmie. Sprzedałem je albo prawie sprzedałem za tysiąc dwieście franków, które zostaną Panu wypłacone w Paryżu przez PP. Canut et Mugnerot , bankierów w Palmie  –  lub przeze mnie, o ile ci Panowie przekażą mi tę sumę. Właśnie do nich pisałem, że jeśli są zdecydowani na kupno tego pianina, jak mi to prawie definitywnie zakomunikowali, mają zapłacić Panu wprost . Oczekuję ich odpowiedzi. W razie gdyby mi odesłali instrument, przyjmę go tu i każę go Panu przesłać. Mam zamiar wrócić do Paryża, gdy tam będzie pogoda.  –  Czekam na nią tutaj, gdzie klimat jest łagodny i gdzie powracam do zdrowia. Do widzenia zatem, Najdroższy. Szczerze oddany F. Chopin. Moje uszanowanie dla całego domu. ",
624,['Fryderyk Chopin'],['Wojciech Grzymała'],Marsylia,Paryż,1839-03-12,,"12, Marsylia [marzec 1839]",Do Wojciecha Grzymały w Paryżu," Żydzi zawsze Żydami i Szwaby Szwabami  – to prawda, ale cóż robić  – muszę z nimi mieć do czynienia. Dziękuję Ci, Kochanie, jeszcze raz za twoją dobroć, a po instrukcjach danych dziś Fontanie wątpię, żeby mi przyszło drugi raz rzucać się na ciebie. Zdrowie moje coraz lepiej  – wezykatoria, dieta, opłaty [?], pigułki, kąpiele, a prócz tego nieprzebrana pielęgnacja mego anioła stawiają mnie na nogi  – trochę cienkie nogi. Piszesz, żebym Ci projekta moje opowiedział. Otóż doktór nie chce mnie spod swojego oka wypuścić przed majem-czerwcem; stąd zamiarem naszym jechać do Nohan[t], gdzie letnie powietrze ma mi bardzo pomóc, a na zimę przyszłą, jeżeli finanse pozwolą  – do Paryża albo na południe Francji, jeżeli zdrowie tego wymagać będzie.  –  Strasznie schudłem i zmizerniałem, ale teraz się odjadam. Do mojego kaszlu wiecznego dodaj wszystkie złości, jakich mnie Hiszpany nabawiły, i wszystkie przyjemności podobne, jako to widzieć ją niespokojną bez ustanku  – kurując[ą] mnie, bo tamtejsi doktorzy Panie zmiłuj się, ścielącą mi łóżko, uprzątającą pokój, gotującą tyzany, odmawiającą sobie wszystkiego dla mnie  – bez poczt  – z dziećmi potrzebującymi jej ciągłego oka  –  [słowo nieczytelne] nie zwyczajnym życiem. Dodaj do tego, że pisze... [Dalszy ciąg listu nieznany.] ",
623,['Fryderyk Chopin'],['Julian Fontana'],Marsylia,Paryż,1839-03-12,,"[Marsylia, 12 marca 1839]",List Fryderyka Chopina do Juliana Fontany," Dziękuję Ci, moje Życie, za Twoje zabiegi. Nie spodziewałem się żydowstwa ze strony Pleyela, ale kiedy tak, proszę Cię oddaj mu ten list. Chyba że Ci żadnych trudności o Balladę i Polonezy robić nie będzie. W przeciwnym razie, odebrawszy za Balladę 500 od Probsta, zaniesiesz Balladę Schlesingerowi. Kiedy już [mieć] z Żydami do czynienia, to przynajmniej z ortodoksami. Probst może mnie jeszcze gorzej oszwabić, bo to ptaszek, którego nie złapiesz. Schlesinger ciągle mnie szwabił: dosyć na mnie zarobił i nowego zarobku nie odmówi, tylko z nim grzecznie, bo Żyd chce za coś uchodzić. Więc jeżeli Pleyel trudności robić będzie najmniejsze, pójdziesz do Schl. i powiesz mu, że mu daję Balladę dla Francji i Anglii za 800 (bo tysiąc nie da), a Polonezy dla Niemiec, Anglii i Francji za 1500 (a nie będzie chciał dać, to za 1400 albo 1300, nawet 1200). Jeżeli (bo zapewne Probst go uprzedził o Preludiach ) będzie co wspominał o nich i Pleyelu, powiesz, że to rzecz obiecana dawno Pleyelowi, że on chciał być ich wydawcą, że mnie o to bardzo przed wyjazdem prosił, jak w istocie było. Widzisz, moje Życie: dla Pleyela mógłbym ze Schlesingerem zrywać, ale dla Probsta nie mogę. Co mi do tego, że Schlesinger Probstowi każe drożej moje manuskrypta płacić. Jeżeli Probst je płaci drogo Schlesingerowi, to znak, że mnie szwabi, płacąc mało. Probst nie ma składu w Paryżu, wszystkie moje rzeczy drukowane u Schl. Żyd mi zawsze zapłacił, a Probst często mi czekać kazał. Trzeba będzie, żebyś ze Schlesingerem się umówił, że mu manuskrypta dasz w dzień, na który Ci pieniądze da; jeżeli nie będzie chciał razem, to Balladę osobno, a Polonezy osobno mu dasz, ale najdalej 2 tygodnie różnicy. Jeżeli Schlesinger nie będzie chciał słuchać o tym, to dopiero do Probsta, ale kiedy taki mój adorator, nie daj mu za mniej jak Pleyelowi. Więc mój list oddasz Pleyelowi przy najmniejszej trudności. Jeżeli, co wątpię, zostawiłeś mu manuskrypty Ballady i Polonezów , odbierzesz dla Schlesingera albo Probsta. Szelmy. Mój Boże, ten Pleyel, mój taki adorator. Może myśli, że nie wrócę do Paryża? Wrócę i będę u niego z podziękowaniem, jak i u Leona. Dołączam Ci kartkę do Schlesingera, w której Cię pełnomocnię.  – Trzeba, żeby rodzice Antka strasznie się zapomnieli, żeby się tak z nim i ze mną stało, jak się stało. Entendons-nous [1] ze mną, że mi pieniędzy przed wyjazdem nie oddał. Błazny i durnie bez czucia.  –  Jam co dzień zdrowszy; mimo to ty jeszcze zapłacisz portierowi owe 50 fr., które bardzo aprobuję, bo mi doktór przed latem z południa nie pozwala się ruszyć. Dziady odebrałem wczoraj. Co się rękawicznika i małego krawca tycze, mogą czekać, durnie! Co z moimi papierami? Listy zostawisz w biurku, a nuty do Jasia albo do siebie. W stoliku, co w przedpokoju, także są listy; trzeba, żebyś zamknął go dobrze. List Schlesingera opłatkiem zapieczętujesz. Pisz często. Twój Ch . Jasia uściskaj. [1]   Entendons-nous (fr.) – zgódźmy się, przyjmijmy. "," List Fryderyka Chopina do Juliana Fontany w Paryżu, „Dziękuję ci moje Życie za twoje zabiegi [...]”, sygn.: „FFCh”, [Marsylia, 12\/03\/1839], s. 2. "
626,['Fryderyk Chopin'],['Julian Fontana'],Marsylia,Paryż,1839-03-16,1839-03-31,"[Marsylia, pod koniec marca 1839]",List Fryderyka Chopina do Juliana Fontany," Moje kochanie. Lepiej mi daleko. Zaczynam grać, jeść, chodzić i mówić jak wszyscy; widzisz, że i piszę łatwo, kiedy znów odbierasz ode mnie parę słów. Ale znów z interesem. Bardzo bym chciał, żeby moje Preludia były dedykowane Pleyelowi (zapewne jeszcze czas, bo je nie drukowano). A Ballada à Mr Robert Schuhmann [!], Polonezy Tobie , jak są. Kesslerowi nic. Jeżeli Pleyel nie będzie chciał opuścić Ballady , to Preludia dedykuj Schuhmannowi [!]. Gaszyńsk i był z Aix u mnie wczoraj, jedyna osoba, com ją przyjął. Bo drzwi zamknięte dla wszystkich amatorów muzyki i literatury. O zmianie dedykacji powiesz Probstowi, jak się z Pleyelem uradzisz. Jasia uściskaj. Z pieniędzy nowych oddasz Grzymale pięćset i resztę 2500, żeby mi przysłał. Nie zaśpij, kochaj mnie i pisz . Daruj, jeżeli Cię za bardzo obarczam komisami, ale szczerze myślę, że z chęcią robisz, o co Cię proszę. Twój Ch. "," List Fryderyka Chopina do Juliana Fontany w Paryżu, „Moje Kochanie – Lepiej mi daleko. Zaczynam grać, jeść, chodzić i mówić jak wszyscy [...]”, sygn.: [nieczytelnie], [Marsylia], [koniec 03\/1839], s. 2. "
625,['Fryderyk Chopin'],['Julian Fontana'],Marsylia,Paryż,1839-03-17,,"[Marsylia], 17 marca 1839, niedziela",Do Juliana Fontany w Paryżu," Moje życie. Dziękuję Ci za wszystkie Twoje zabiegi. Pleyel kiep, Probst łajdak (nigdy mi za 3 manuskrypta 1000 fr nie dał). Odebrałeś zapewne mój długi list o Schlesingerze: otóż chcę i proszę Cię, oddaj list mój Pleyelowi (który za drogie widzi moje manuskrypta). Jeżeli mam je tanio sprzedawać, toć wolę Schlesingerowi, jak szukać nowych, niepodobnych związków. Ponieważ Schlesmger na Anglię zawsze rachować może, a ja jestem kwita z Wesslem, więc niech je przeda, komu chce. Toż samo z Polonezami w Niemczech, bo Probst ptaszek: znam go dawno. Niech Schlesinger je przeda, komu chce, niekoniecznie Probstowi. Mnie nic do tego. On mnie adoruje, bo mię odzierywa. O pieniądze tylko z nim się dobrze umów i nie dawaj manuskryptów, jak tylko za gotówkę. Pleyelowi posyłam reconnaissance [1] . Dureń, czy mnie albo Tobie nie wierzy. Mój Boże, trzeba koniecznie z łajdakami mieć do czynienia! Ten Pleyel, który mówił, że mnie Schlesinger źle płaci, za drogo mu się dziś zdaje 500 fr. za manuskrypt do każdego kraju! Otóż wolę z prawdziwym Żydem mieć do czynienia. A Probst łajdak, co mi Mazurki 300 fr płaci! Otóż Mazurki ostatnie przyniosły mi skakając 800. Probst 300, Schl. 400, a Wess. 100. Wolę za bezcen po staremu dawać moje manuskrypta jak tym durniom się kłaniać. Wolę jednego Żyda być uniżonym jak 3-ch. Więc do Schlesingera. Chyba, żeś z Pleyelem skończył. O Scherzu ani mówić z nikim. Nie wiem, kiedy go skończę, bom jeszcze słaby i nie do pisania. Łajdaki, łajdaki, oni i pani Migneron! Ale kortuna fołem się toczy ... Jeszcze może będzie pani Migneron pod tobą... Jeżeli na szewca kroisz, proszę Cię, ani Pleyelowi, ani Probstowi trzewików nie rób: niech boso chodzą. Ja jeszcze nie wiem, kiedy Cię zobaczę, Grzymałę uściskaj i daj mu meble, jakie będzie chciał, a Jasio niech weźmie resztę. Nie piszę do niego, bo nie mam po co. Kocham go zawsze; powiedz mu o tym i uściskaj go. Wodziński mię dziwi jeszcze... Pieniądze od Pleyela jak odbierzesz, gospodyni najprzód zapłacisz, a 500 natychmiast mnie prześlesz. Uściskaj Grzymałę i Jasia. Twój Frycek. Dziś odebrałem Twój list. Żadnego listu od Pleyela. Zostawiłem w kwicie Pleyela Op. biały, bo nie wiem numeru. [1] Reconnaissance (fr.) – pokwitowanie. ",
627,['Fryderyk Chopin'],['Wojciech Grzymała'],Marsylia,Paryż,1839-03-27,,"Marsylia, 27 marca [1839]",Do Wojciecha Grzymały w Paryżu," Moje kochanie! Zdrowszy daleko jestem i mocniej mogę Ci podziękować za przysłanie mi pieniędzy. Wiesz, że się dziwię Twojej dobrej chęci, ale też masz wdzięcznego w duszy, choć nie na pozór, człowieka we mnie. Jesteś tak dobry, że przyjmiesz moje meble; bądź tak dobry i zapłać przenosiny. To ostatnie ryzykuję, bo wiem, że niewielkie sumy. Co się z moimi dochodami dzieje, niech P. B. broni! Dureń Pl[eyel] narobił mi bigosu, ale trudno; muru głową nikt nie przebił. Na lato się zobaczymy. Opowiem Ci, ile mnie to bawi. Teraz moja skończyła najwspanialszy artykuł o Goethem, Byronie i Mickiewiczu. Trzeba czytać, żeby się serce uradowało. Widzę Cię, jak się cieszysz. A wszystko taka prawda, takie spostrzeżenia wielkie, na ogromną skalę, z musu, bez nakręcania albo chęci chwalenia. Kto tłumaczył, donieś mi. Żeby to Mić[kiewicz] sam chciał rękę do tego podnieść, ona by przejrzała najchętniej, i to, co napisała, mogłoby być drukowane, jako discours preliminaire [1] razem z tłumaczeniem. Wszyscy by czytali i można wiele egzempl. pozbyć. Ona o tym Tobie albo Mick[iewiczowi] napisze. Cóż Twoja dusza robi? Niech Ci Bóg da dobry humor, zdrowie i moc; to tak potrzebne rzeczy.  – Cóż o Nourrym mówisz? Nas to zdziwiło mocno.  – Często bierzemy Ciebie na spacer. Nie uwierzysz, jak nam dobrze w Twoim towarzystwie. Marsylia brzydka; dawne, a nie stare miasto: nudzi nas trochę.  –  Na przyszły miesiąc ruszymy zapewne ku Avignonowi, a stamtąd do Nohant. Tam zapewne Cię uściskamy, nie listownie, ale wąsato, jeżeli Twoje wąsy moich faworytów losu nie doznały. Rączki i nóżki, ale nie sobie, uściskaj. Tobie piszę się nie zamierając najwyższym uczuciom prawdziwym kamedułą Ch. [1] Discours preliminaire (fr.)  – przedmowa. ",
628,['Fryderyk Chopin'],['Ernest Canut'],Marsylia,Palma,1839-03-28,,"Marsylia, 28 marca 1839",Do Ernesta Canut w Palmie," Szanowny Panie. Przeszło miesiąc temu otrzymałem od Pleyela list w sprawie pianina. Zwlekałem z odpowiedzią, gdyż ciągle spodziewałem się wiadomości od Pana  – i teraz właśnie mu odpowiedziałem, że Pan nabył pianino za sumę tysiąca dwustu franków. Ponieważ już zupełnie powróciłem do zdrowia, niezwłocznie opuszczę Marsylię; ze względu na to, że nie jadę wprost do Paryża, czuję się w obowiązku prosić, by Pan zechciał, dla uniknięcia zwłoki, skierować zapłatę wprost do Paryża do firmy C. Pleyel et Cie, rue de Rochechouard Nr 20; są już uprzedzeni. Proszę Pana o przyjęcie zapewnienia o głębokim szacunku. F. Chopin. ",
632,['Hector Berlioz'],['Fryderyk Chopin'],Paryż,Marsylia,1839-04-01,1839-06-21,"[Paryż, na wiosnę 1839]",Hektor Berlioz do Fr. Chopina w Marsylii," Mój drogi Chopinie. Jedni mówią, że Pan zdrów, drudzy, że nastąpiło pogorszenie, inni wreszcie, iż nie mają żadnych wiadomości o Panu; ażeby z tym skończyć, proszę łaskawie napisać kilka słów i donieść mi, jak się Pan miewa i kiedy do nas wróci. Tysiąc wyrazów przyjaźni H. Berlioz. P. S. Proszę mnie przypomnieć Pani Sand i złożyć u jej stóp wyrazy największego uwielbienia. Przeżyliśmy niedawno ciężką operę... Aubera. ",
629,['Fryderyk Chopin'],['Wojciech Grzymała'],Marsylia,Paryż,1839-04-12,,"Marsylia, 12 kwietnia 1839",Do Wojciecha Grzymały w Paryżu," Moje kochanie. Mar[liani] pisała nam, żeś jeszcze słaby i że Ci się puszczenie krwi nie na wiele co przydało. Myśmy tu myśleli, żeś już zupełnie zdrów, jakeś się o tym dowiedział z wczorajszego listu; a tu dziś taka dekonfitura [1] !  W tym samym liście pisze także Mar[liani], że słychać, iż moja matka przyjeżdża do Paryża, stroszczona o mnie. Jakkolwiek temu nie wierzę, jednakże piszę list do moich (który z łaski swojej poślesz na pocztę), żeby spokojni byli. Będzie to 3-ci z Marsylii. Jeżeliś co o tym słyszał, napisz mi słowo. Żeby moja matka ojca opuścić miała, to by trzeba czegoś nadzwyczajnego. Ojciec słaby i potrzebujący jej więcej jak każdy; nie rozumiałbym żadnego podobnego rozłączenia. Moje Anioły kończą nowy romans Gabriel . Cały dzień dziś w łóżku pisze. Wiesz, żebyś ją jeszcze więcej miłował, żebyś ją tak znał, jak ja ją dzisiaj znam.  – Wystawiam sobie, jak Ci przykro być musi, jeżeli Ci wychodzić nie wolno. Czemuż ja tu i za Ciebie razem być nie mogę! Jakżebym Cię pielęgnował! Nauczono mnie, co to pielęgnować! A potem pielęgnowanie moje byłoby ci miłym, bo wiesz, z jakiego serca ku Tobie. Nigdy się na nic nie przydałem Tobie, ale teraz może bym Cię potrafił pielęgnować. Nasz projekt do Genui, zdaje się, że już dziś zmieniony. Zapewne ku środkowi maja na jej wsi się zobaczymy i uściskamy. Niech Ci niebo da najprędzej zdrowie. Rączki wiesz komu... Twój Fryc . [ Dopisek George Sand  –  Tłumaczeni e] 
   
 Drogi, miej się lepiej. Nadsyłaj nam o sobie wiadomości. Jesteśmy zasmuceni, ponieważ Karlotta donosi mi dziś rano, że wciąż jeszcze jesteś cierpiący. Co do mnie, jestem w ogniu natchnienia. Nie mogę oderwać się od pracy. Rodzę nową powieść, a nie obejdzie się bez kleszczy. Całuję Cię, my Cię kochamy. [ Dopisek Chopina ] List mój poślij bursową pocztą. Zawsze tak dochodzi. [1] Dekonfitura  – tu: przykre rozczarowanie. ",
630,['Fryderyk Chopin'],['Wojciech Grzymała'],Marsylia,Paryż,1839-04-16,,"[Marsylia, 15–16 kwietnia 1839]",Do Wojciecha Grzymały w Paryżu," Moje Kochanie, odebrawszy Twój list wczoraj, żeś jeszcze niezupełnie zdrów  – spieszę Ci donieść, na sprawienie choć na minutę dywersji Twoim cierpieniom, że romans nowy, co wczoraj w nocy skończyła, Tobie przypisany .  – Dziękuję Ci za Twe zawsze toż samo serce  – ale dziwić mię zaczyna istotnie nowina o mojej matce.  – Jeżeli tam jakie bajki popletli, to może i prawda, że matka jedzie stroszczona; myślę jednakże, że to sobie jakaś polska głowa z palca wyssała. Co mi o Mić[kiewiczu] piszesz –  nie zrozumieliśmy się. Idzie tylko o ostatnią część Dziadów   –  do której jej przedmowa dodana sprawiłaby, żeby więcej czytano, i podobna edycja mogłaby i na głowy francuskie, i na kieszeń Mić.  – mieć wpływ uczciwy.  – Co się Twojej idei tycze, to rzecz może za szeroka dzisiaj, a bardzo do uskutecznienia później.  –  Ostatnia część Dziadów [zamazane] jest w sobie całością.  – Jej rozprawa tłumaczy i objaśnia to wszystko.  – A ponieważ dawnego tłumaczenia już nie ma w księgarniach  –  więc odjąwszy na początku będącą inną część Dziadów , a dodawszy Ustęp nietłumaczony, zrobi to tom porządny.  – Zresztą niedługo pojedziem do Nohan[t]; tam przyjedziesz, bo blisko  – to lepiej się we dwóch słowach od niej dowiesz jak ode mnie we 30-stu listach, o co rzecz idzie.  – Za miesiąc możemy się widzieć, jeżeli co na przeszkodę nie wlezie. Mnie ośle mleko nie służy  – każą mi pić petit lait [1] , a mnie trzeba czego innego.  – Kochaj mnie jak ja Ciebie.  –  Donieś mi słowo o moich przenosinach, jeżeli co wiesz. Bywaj zdrów i szczęśliwy, pamiętaj o mnie. Rączki... wiesz komu. Twój. FCh. Ossolińskiej mi żal. Durnie, osły.  –   Sapieha tędy parę dni temu przejeżdżał; odwiedził mnie, może dla widzenia George  –  alem go w drugim pokoju przyjął. [ Dopisek George Sand  –  Tłumaczenie ] Dzień dobry, mój stary. Leżę w łóżku i podczas gdy mały pisze do Ciebie po tatarsku, ja Cię kocham i całuję. Twoja żona. 
   
 [1] Petit lait (fr.)  – serwatka. ",
621,['Fryderyk Chopin'],['Julian Fontana'],Marsylia,Paryż,1839-04-16,1839-05-31,"[Marsylia, marzec 1839]",Do Juliana Fontany w Paryżu," Moje Kochanie. Kiedy takie Żydy  – wstrzymaj wszystko  – do mojego przybycia.  –   Preludia sprzedane więc Pleyelowi (odebrałem 500 fr.)  –  ma prawo zatem nimi utrzeć sobie przeciwną część brzucha, ale co się Ballady i Polonezów tyczy, nie sprzedawaj ani Schl., ani Probstowi. Z żadnymi Schonenbergerami do czynienia w życiu mieć nie chcę.  –  Więc jeżeliś dał Ballady Probstowi  – odbierz, choćby i tysiąc dawał, powiesz, żem Cię prosił, żeby to wstrzymać do mojego przyjazdu. Że jak wrócę, to zobaczymy.  – Dosyć tych durniów i mnie, i Tobie. Przepraszam Cię, moje Życie.  – Prawdziwie po przyjacielsku się krzątałeś i jeszcze teraz przenosiny moje będziesz miał na karku.  – Proszę Grzym., żeby koszta przenosin zapłacił. Co się portiera tyczy, łże na pewno, ale któż mu dowiedzie  – trzeba dać, żeby nie szczekał.  – Jasia uściskaj, napiszę, jak będę w sztosie  –  zdrowszym, ale się wściekam; powiedz Jasiowi, że zapewne od Antka, tak jak ja, ani słowa, ani grosza nie odbierze. Adieu , ściskam Was. Wczoraj odebrałem Twój list z Pley. i Jasioskim. Jeżeli Clara Wieck Ci się podobała, to dobrze  –  bo gra, nie można lepiej; jeżeli ją zobaczysz, pokłoń się ode mnie, jako i Panu Ojcu. Ciebie ściskam i Jasia. F. Chopin. ",
631,['Fryderyk Chopin'],['Julian Fontana'],Marsylia,Paryż,1839-04-25,,"[Marsylia], Czwartek, 25 bm. [kwietnia] 1839",Do Juliana Fontany w Paryżu," Moje kochanie. Odebrałem list Twój, w którym mi z detaliami o przenosinach piszesz. Podziękować Ci nie mogę dosyć za Twą przyjacielską prawdziwa pomoc. Detalie mnie bardzo interesowały, ale zły jestem, że narzekasz i że Jasio krwią pluje.  – Wczoraj na organach Nuremu grałem, więc mam się lepiej. Także czasem sobie pogram, ale jeszcze śpiewać ani tańcować nie mogę. O mojej matce wieść, jakkolwiek przyjemna, dosyć żeby od Plat[era] wyszła, aby łgarstwem była. Ciepło tutaj na dobre [się] zaczyna i zapewne w maju opuszczę Marsylię. Ale na południu, gdzie przebędę jeszcze jakiś czas, nim Was zobaczę.  – O Antku nie tak prędko będą wiadomości. Po cóż by pisał? Chyba długi płacić, a tego w Polsce nie ma zwyczaju. Dlaczego Ciebie Racibors[ki] tak wysoko ceni, że nie masz polskich zwyczajów, polskich, nb. wiesz, że tych polskich, co to Ty wiesz, a ja rozumiem. Mieszkasz więc pod 26-tym numerem. Czy ci dobrze? Na którym piętrze i ile płacisz? To mnie teraz, bliżej Paryża, interesować zaczyna, bo także o stancji pomyśleć będzie trzeba, ale to dopiero po moim przyjeździe. Grzy[mała] czy zdrowy? Pisałem niedawno do niego. Od Pleyela nie miałem, tylko jeden list, co przez Ciebie pisał, temu miesiąc i więcej. Pisz pod tym samym nazwiskiem, ale Rue et Hôtel Beauveau. Możeś nie zrozumiał, żem grał Nuremu. Jego ciało sprowadzili i jedzie to ciało do Paryża. Była msza żałobna i familia mnie prosiła, żeby grać, więc grałem podczas podniesienia.  –  Czy Wieck dobrze grała moją Etudę ? Jak też mogła zamiast czegoś lepszego wybrać właśnie Etudę , najmniej ciekawą dla tych, co nie wiedzą, że to na czarne klawisze! Lepiej było cicho siedzieć.  –  Zresztą, nie mam Ci nic pisać, tylko że życzę Ci szczęścia. Chowaj moje manuskrypta, żeby przypadkiem nie wyszły z druku przed daniem. Jeżeli Preludia drukowane, to psikus Probsta. Ale sram na to wszystko, i jak wrócę, to nie będziemy pratsipratzu . Łajdaki Niemcy, Żydy, szelmy, juchy, hycle itd., itd.  –  słowem, Ty dokończysz litanię, bo ich dziś tak dobrze znasz jak ja. Twój Ch. Jasia uściskaj, Grzymałę, jeżeli zobaczysz. ",
633,['Fryderyk Chopin'],['Wojciech Grzymała'],Marsylia,Paryż,1839-05-21,,"Marsylia, 21 maja 1839",Do Wojciecha Grzymały w Paryżu," Moje kochanie, jutro jedziemy do Nohant  – cokolwiek sfatygowani.  –  Morze nas zmęczyło wracając z Genui , gdzieśmy parę tygodni spokojnie spędzili.  – Odpoczynek w Marsylii krótki, ale w Nohant będzie dłużej i tam ciebie niecierpliwie oczekujemy  – ja aż śnię o tym  – przyjedziesz, nieprawda? Choć na 24 godz. Zapewneś już choroby twej zupełnie zapomniał.  – Oddaj, proszę cię, list do moich na pocztę.  –  Uściskaj rączki, komu się należy, i napisz nam słówko do Nohant. Twój FFC. [ Dopisek George Sand  –  Tłumaczenie ]  
 Dzień dobry, drogi mężu, dziś jeszcze ciągniemy przez góry i doliny, ale za osiem dni odpoczniemy po wszystkich podróżach. Właśnie przeżyliśmy straszliwą burzę morską. Mały dał dowody odwagi i myślę, że mógłby zażądać orderu. Przyjedziesz do Nohant, nieprawdaż, mój drogi? liczymy na Ciebie! G. S. ",
634,['Juliusz Słowacki'],['Konstanty Gaszyński'],Paryż,Paryż,1839-05-22,,"Paryż, Rue des Piramides N-o 6, dnia 22 maja 1839 r.",Juliusz Słowacki do Konstantego Gaszyńskiego w Paryżu," Kochany Gaszyński. Odebrałem twój listek, w którym mi donosisz, żeś przetłumaczył Anhellego . Wdzięczny ci jestem  – ale razem niespokojny o los twego tłumaczenia  – to jest o jego księgarskie ochrzczenie.  – Albowiem wątpię, aby się znalazł jaki księgarz biorący na siebie wydanie dziełka.  –  O księgarni polskiej ani myśleć. Sparzyła się ona na tłumaczeniu Kirdżalego , którego się ani jeden egz. nie sprzedał... a bity na 1500 egzemplarzy!!! Księgarzom nie wmówisz, że to sam Kirdżał temu winien, a nie zaś publiczność francuska. Dla twego więc Anhellego najlepsza byłaby droga przez Chopina  – do pani Sand  – przez panią Sand do „Revue des Deux Mondes”  – wydrukowany tam, mógłby potem odbity być osobno. Pani Sand zaś może by sobie to dziełko upodobała, albowiem ona ma nerwy z siedmiu strun złożone [...] 
   
   ",
636,['Fryderyk Chopin'],['Wojciech Grzymała'],Nohant,Paryż,1839-06-01,1839-06-30,"Nohant, poniedziałek, [w czerwcu 1839]",Do Wojciecha Grzymały w Paryżu," Moje Kochanie! Jakże się macie? My tu wnosimy z Twojego milczenia przez te parę dni, że żadnego nieszczęścia nie masz i że Cię spokojnego wkrótce uściskamy.  – Oddać każ, proszę Cię, na pocztę list do moich  – trudnię Cię tym, bo myślę, że Jasio już na wsi.  –  Nie zapomnij, o com Cię prosił, i oprócz tego przywieźcie pakę ze srebrem, które pani Marliani Tobie albo Aragiemu powierzyć miała. Nie przeklinaj nas, bo my Cię błogosławimy, i daj mi poczciwego polskiego całusa. Twój F . Ch . [ Dopisek George Sand  –  Tłumaczenie ] Dobry wieczór, drogi przyjacielu. Mieliśmy nadzieję wczoraj i dzisiaj, nie otrzymując wiadomości, że dziecku jest lepiej. Może jutro dowiemy się czegoś, co nas pocieszy. Żyjemy wyłącznie [nieczytelne] wyczekując Twojego przyjazdu, pragnąc Cię zobaczyć i kochając Cię. G . S . ",
635,"['Fryderyk Chopin', 'George Sand']",['Wojciech Grzymała'],Nohant,Paryż,1839-06-02,,"[Nohant], 2 czerw. 1839",List Fryderyka Chopina i George Sand do Wojciecha Grzymały ," Moje Kochanie! Otóż i na miejscu po tygodniowej podróży. Doskonale zajechaliśmy. Wieś piękna; słowiki, skowronki, tylko Ciebie, Ptaku, brak. Spodziewam się, że tego roku nie będzie tak jak temu dwa lata. Choć na parę minut! Wybierz moment, w którym wszyscy zdrowi będą i zabnegują parę dni przez miłosierdzie ku bliźniemu. Daj nam się uściskać, a za to dam Ci mleka doskonałego, pigułek. Będziesz miał sobie mój fortepian do dyspozycji. Na niczym Ci nie zbraknie. Twój Fryc. Proszę Cię, każ oddać mój list na bursę. Napisz nam słówko i przyślij mi, jeżeli masz, od moich przez Jasia jaki list. [ Dopisek George Sand  – Tłumaczenie ]  Drogi Mężu. Jestem dzisiaj w ciężkim smutku. Dowiedziałam się o śmierci mego biednego przyjaciela Gauberta i nie mogę Ci powiedzieć nic wesołego. W moim bólu uczuwam bardziej niż kiedykolwiek potrzebę zobaczenia Ciebie i objęcia przyjaciela, co zastąpi tego, którego utraciłam. Należy więc, abyś był podwójnie kochany i podwójnie kochał. To nieprawda, że przestaje się kochać umarłych, lecz kocha się ich inaczej. Oni już nas nie potrzebują. Ja ich nie żałuję. Lecz my, którzy ciągniemy dalej naszą pielgrzymkę, my potrzebujemy się wzajemnie. Przybądź więc, drogi przyjacielu, oczekujemy Cię z niecierpliwością, a oddalamy od siebie myśl, byśmy nie mieli Cię wkrótce zobaczyć. Nie chcę Ci powiedzieć żegnaj, lecz do widzenia. "," List Fryderyka Chopina i George Sand do Wojciecha Grzymały w Paryżu, „Moje Kochanie. Otóż i na miejscu po tygodniowej podróży. […]”, sygn.: „Fryc”, „Cher époux. Je suis dans la tristesse aujourd’hui. […]”, [niesygnowany], [Nohant], 2\/06\/1839, s. 2. "
637,['Fryderyk Chopin'],['Wojciech Grzymała'],Nohant,Paryż,1839-06-15,1839-06-30,"[Nohant, koniec czerwca 1839]",Do Wojciecha Grzymały w Paryżu," Moje Kochanie. Koniec miesiąca się zbliża i Twój przyjazd także. Cieszymy się jak dzieci. Nie zapomnij mi obuwia. Prócz tego każ Fontanie, żeby Ci dał kajet Webera na 4 ręce z Pièces faciles . Uszy sobie wyciągam na Ciebie. Kochaj nas, uściskaj rączki (żony), a sobie buzię ode mnie. Twój Fryc. Jeżeli Fontana między moimi nutami nie znajdzie, to się obejdzie. [ Dopisek George Sand  – Tłumaczenie ] A więc, mój stary, na pewno, bezwzględnie, bez wymówki, bez spóźnienia. Przyjedziesz, tak jak obiecałeś, zaraz po święcie lipcowym. Jeżeli nie dotrzymasz słowa, teraz właśnie, gdy wszyscy jesteśmy rozradowani nadzieją, rozchorujemy się, tym bardziej że liczymy również na naszego drogiego Bignola i po tak długiej rozłące będziemy się weselić. Oddana G. S. [ Dopisek Chopina ] Rzucić każ list malarzowi na pocztę i Arago namów, żeby z Tobą przybył. ",
638,"['Fryderyk Chopin', 'George Sand']",['Wojciech Grzymała'],Nohant,Paryż,1839-07-08,,"[Nohant, 8 lipca 1839]",List Fryderyka Chopina i George Sand do Wojciecha Grzymały," Moje Życie! Weź malpostę aż do Châteauroux: tam staniesz w południe nazajutrz; stamtąd 2 godziny i ½ dyliżansu, co jedzie do la Châtre ; wysiądziesz przed ogrodem, koło którego droga idzie. Usiądziesz do stołu uściskawszy się z nami porządnie itd., itd. Wiem, jak Ci trudno ruszyć się z Paryża, i mimo całej chęci widzenia i nacieszenia się Tobą nie śmiem nalegać; ale Pani Domu tutaj już smucić się zaczyna i istotnie jej przykro, że Ciebie nie widać. Obiecanka-cacanka, której ja się bynajmniej nie dziwię, ale może byś i dobry uczynek zrobił, żebyś nas odwiedził. Łóżko pani d’Agoult czeka na Ciebie, jeżeli Ci to przyjemnie być może, prócz dwóch serc, co Ciebie jak kania deszczu wyglądają a wyglądają. Ja niezdrów, ona mi słaba; może Ty nas oboje przytomnością swoją ozdrowisz. Pogoda służy. Weź się szczerze rano, a nazajutrz ujrzysz się między nami.   Ściskam Cię najserdeczniej. Rączki ucałuj. Twój F . Ch . Każ Jasiowi, żeby Ci dał moich trzewików ze 2, ze 3 pary, z tych co w dużej szafie zostały. Podziękuję Ci serdecznie. [ Dopisek George Sand  – Tłumaczenie ] Co to ma znaczyć! Mężu płochy, wyczekujemy Cię na próżno! Bawisz się naszą niecierpliwością i próbujesz nas ukołysać zwodniczymi obietnicami. Naprawdę, mój drogi, trzeba, żeby Pan przyjechał. Musimy Pana koniecznie zobaczyć. Pana mały wciąż nie w humorze. Zdaje się, że potrzebuje życia mniej spokojnego, mniej samotnego i mniej regularnego niż to, które może mieć w Nohant. Kto wie? Może trzeba mu małej eskapady do Paryża. Jestem gotowa do wszelkich poświęceń, byle nie patrzeć, jak trawi go melancholia. Niech Pan przyjedzie sprawdzić jego puls duchowy. Któż zdoła uchwycić granicę pomiędzy fizycznym niedomaganiem a tęsknotą duchową? Mnie nigdy nie zechce się przyznać, że się tu nudzi. Sądzę jednak, że odgadłam, co mu jest. Nie przywykł do tak poważnego życia, a ja w sposób zastraszający staję się coraz bardziej matką rodziny i pedagogiem. Jestem do tego zmuszona. Proszę nas odwiedzić. Doprawdy, zarówno ojcu, jak synowi potrzebna jest pomoc Ducha Świętego, by mogli utrzymać się na wyżynach Empiru. Twoja całym sercem, kochany, stary mężu. G . [ Dopisek Chopina ] Nie daje mi czytać, co do Ciebie napisała. C’est une indignité [1] !!!! [1]   C'est une indignité  (fr.)  –  to niegodziwość. "," List Fryderyka Chopina i George Sand do Wojciecha Grzymały w Paryżu, „Moje Życie. Weź malpostę aż do | Châteauroux […]”, sygn.: [nieczytelnie], „Et bien donc! Epoux volage, nous | t’attendons en vain […]”, sygn.: „G”, [Nohant], [8\/07\/1839], s. 4. "
639,['Fryderyk Chopin'],['Julian Fontana'],Nohant,Paryż,1839-08-08,,"[Nohant], czwartek, [8 sierpnia 1839]",Do Juliana Fontany w Paryżu," Moje Kochanie! Dziękuję Ci za ów list à Mr Cho p i n e . Zaczyna się: „ Wiatr owo pod Węgrowcem”, a kończy się: „dla Pana, jako dla wielkiego mistrza Muzyki i Compozycyi, Alexander Moszczeński, Starosta Brzeski”, w środku: „jako amator muzyki już 80 lat mający dwa mazurki stu letnie przypomniawszy sobie na temat do wariatiów Panu posyłam”. Mazurki, jak sobie wystawić możesz, szanowne: „ram didiridi, ram didiridi, ram didiridi, rajda”; w przypisku „Moja wnuczka Alaxandrina (jak Cię kocham, tak Alaxandrina) la ci darem w Gnieźnie , na benefic wychodźców z adowoleniem Publiczności grała. Ja, moi synowie, wnuki, wnuczki, a osobliwie Alaxandryna niezgorzej z wielką szybkością gra na fortepianie  – Wiatrowo pod Węgrowcem”!  –  Poczciwy jakiś stary staropolski starosta (jeszcze zapewne z tych, co to... z mosta).  –  Najlepsze z listu to Twój adres na kopercie, którego już zapomniałem, a bez którego nie wiem, czybym Ci tak wcześnie odpisał, a najgorsze z listu to śmierć Albrechta. Chcesz wiedzieć, kiedy wrócę? Jak się niepogody zaczną, bo mi świeże powietrze potrzebne. Jasio wyjechał; nie wiem, czy Cię nie prosił, żebyś mi list od rodziców, gdyby przypadkiem podczas jego niebytności pod jego adresem przyszedł, do mnie przesłał. Może o tym pomyślał, a może i nie; nie chciałbym jednakże, żeby, gdyby list przyszedł, zaginął. Zresztą niedawno miałem list z domu, więc nie tak zaraz pisać będą, a on może tymczasem, poczciwiec, zdrów wróci. Ja tu piszę Sonatę Si b mineur , w której będzie mój marsz, co znasz. Jest Allegro potem Scherzo mi b mineur , marsz i fina łek niedługi, może ze 3 strony moje; lewa ręka unisono z prawą ogadują po marszu. Mam nowe Notturno G-dur , które pójdzie w parze z g-moll , jeżeli sobie przypominasz: [przykład nutowy] Wiesz, że mam nowe 4 Mazurki : jeden e-moll palmejski, 3 tutejsze, H-dur , As-dur i cis-moll , zdaje mi się, że ładne, jak zwykle najmłodsze dzieci, kiedy rodzice się starzeją. Nic nie robiąc poprawiam sobie Bacha edycję paryską nie tylko z błędów graveura [1] , ale i błędów akredytowanych [2] przez tych, co Bacha niby rozumieją (nie w pretensji, żebym lepiej rozumiał, ale z przekonaniem, że czasem zgadnę). Otóż i nachwaliłem się Tobie. Teraz, jeżeli Grzym. przyjedzie (o czym na dwoje babka wróżyła), przyślij mi Webera na 4 ręce. Jeżeli u Ciebie, a nie, to moją ostatnią Balladę  w manuskrypcie, bo chcę coś widzieć. Także ostatnich Mazurków Twój egzemplarz (jeżeli masz, bo nie wiem, czy moja galanteria doszła do tego stopnia, żeby nie zapomnieć o tym). Powiedz mi także, czyś Eichtalównie zaniósł ode mnie walca (jeżeli nie, to nic nie szkodzi).  – Pleyel do mnie pisał, żeś bardzo obligeant [3] , żeś poprawił Preludia . Nie wiesz, co mu dał za nie Wessel (pisz mi, co Ci odpisał dawniej, dobrze wiedzieć na przyszłość), także czy Probst wyjechał (co zapewne), ale kiedy przyjedzie, jeżeli wiesz. Ojciec mi pisał, że moja sonata stara u Haslingera wyszła i że Niemcy chwalą. Mam teraz, rachując z Twymi, 6 manuskryptów; zjedzą diabła, jeżeli je darmo dostaną. Pleyel mi wielką nieprzysługę zrobił ze swoimi ofiarowaniami się, bom sobie Żyda Schlesing. naraził. Ale się to, mam nadzieję, naprawi jakoś. Ciebie kocham zawsze. Pisz. Twój Fr. A propos tego, coś mi o Kalkbrennerze pisał, do Pleyela pisałem, żeby mi napisał, czy mu fort, palmejski zapłacono, a nie o co innego, jak miarkować możesz; pisałem, bo konsul franc. w Majorce, którego znam bardzo, będzie zmieniony i gdyby mu nie byli zapłacili, to by mi trudniej było tak dalece negocjować . Szczęściem, zapłacono dobrze i zupełnie, jak mi w przeszły tydzień dopiero odpisał przed wyjazdem do Belgii. Nie dziwię się baśniom rozmaitym; możesz miarkować, żem wiedział, że się na nie wystawiam. Wszakże i to minie i pogniją nasze języki, a duszy nie naruszą. Nie zapomnij mi trzewików. Przyślij przez Grz. ze 3 albo 4 pary choć starych, to na wieś na rano najdoskonalsze. Pisz mi o sobie tyle, ile ja Ci o sobie. Pisz, jak mieszkasz? Czy w klubie jadasz? itd. Woyciechowski do mnie pisał, żebym oratorium komponował. W liście do rodziców odpisałem, czemu fabrykę cukru zakłada, a nie klasztor kamedułów albo dominikanek . Poczciwy Tytus jeszcze z licejskimi wyobrażeniami, co nie przeszkadza, że go jak w Liceum kocham. Ma syna, drugi . Będzie się nazywał jak ja. Żal mi go. [1] Graveur (fr.)  – sztycharz. [2] Akredytowanych  –  uznanych, przyjętych. [3] Obligeant (fr.)  –  uprzejmy, uczynny. ",
640,['Fryderyk Chopin'],['Julian Fontana'],Nohant,Paryż,1839-08-16,1839-08-31,"[Nohant, koniec sierpnia 1839]",Do Juliana Fontany w Paryżu," Moje kochanie. Grzym[ała] Ci powie co do mieszkania. Co do Poloneza obiecuję. Ściskam Cię. Dziękuję za list i niedługo się zapewne zobaczymy. Pisz do mnie choć o pogodzie, Jasia uściskaj; zapewne zdrowszy. Raz jeszcze Ci dziękuję za trzewiki, nuty itd., itd. ",
641,['Fryderyk Chopin'],['Wojciech Grzymała'],Nohant,Paryż,1839-09-20,,"[Nohant, 20 września 1839]",Do Wojciecha Grzymały w Paryżu," Moje Kochanie! Weźże małe mieszkanie, a jeżeli już późno, to weź duże; byle jakie, aby było. Co się jej mieszkania tycze, to się jej to za drogo zdaje, i nie wyperswadujesz, że lepiej dołożyć jak mieć w domu dużo lokatorów. Proszę Cię, w niczym nie przestępuj jej polecenia, znieś się z Bignem, żebyś sam nie był odpowiedzialny. Ściskam Cię serdeczenie. Proszę Cię, kochaj mnie koniecznie. Twój F . C . Uściskaj rączki... [Dopisek George Sand  –  Tłumaczenie] Kochany Mezu, lubie Cie bardzo, Wasalu, Brodaczu , stary ziemniaku gotowany bez soli, moja culpa [1] , Stockholm, Califourchon [2] . Nie możemy się odzwyczaić od Twego towarzystwa i pilno nam znów być z Tobą razem. Zależy to od wyniku Twoich starań, by nam znaleźć mieszkanie. Załączam list do Bign[e’a]. Piszę w nim, by podniósł, jeśli nie można będzie inaczej, ale jak najmniej  – wyznaczoną cenę, aj aj aj! Nie jest konieczne, by wszystkie pokoje były duże i piękne. Pokoje dzieci na przykład mogą być małe, byle miały kominki, zaś pokoje starych  –  byle były od południa. To bardzo ważne zarówno dla małego, jak i ze względu na mój reumatyzm. Nie potrzeba mi też zbyt wielkiego ani pięknego salonu, nie przyjmuję nigdy więcej niż dwanaście osób. Najważniejsze to dobry rozkład, rozumie Pan, i żeby wszystko było czyste, świeże, możliwe do zamieszkania natychmiast, bez innych wydatków, jak na umeblowanie. Dobranoc Grzym., kochamy Cię i ty nas kochaj. Pisz do nas. Nie słuchaj tego, co Ci Twój mały będzie prawił przez nos. Jego oszczędzanie na mieszkaniu nie ma najmniejszego sensu. Musi mieć pomieszczenie dla służącego i sam musi się móc obrócić. Jeśli mieszkanie będzie, Twoim zdaniem, za ciasne, niech sobie gada. Będzie miał zawsze czym zapłacić za swoje komorne. Ograniczy trochę wydatki na picie, grę w karty, kobiety i tytoń. Twoja zona . [1]   Culpa (łac.)  – wina.  [2]   Califourchon   –  dosł.: konik. ",
642,['Fryderyk Chopin'],['Julian Fontana'],Nohant,Paryż,1839-09-21,,"[Nohant], sobota, [21 września 1839]",Do Juliana Fontany w Paryżu," Moje Kochanie. Weź mieszkanie Rue Tronchet 5, tylko widź Grzym., czy czasem po moim ostatnim liście nie wziął którego w Ambasadzie. Bardzo mi się z opisu twego podoba. Jeżeli go już nie ma, to daj preferencję Rue Lafitte mimo schodów, które mnie nie żenują. Żałowałbym, żeby które mieszkanie w Ambasadzie było zamówione dla mnie i gdyby to Tronchet było wolne; wolałbym coś stracić, jak być w dziurze na całą zimę, mając coś lepszego do wyboru. Nawet Lafitte wolę. Ściskam Cię. Rób, żeby było dobrze. Jak Cię zobaczę, to Cię uściskam za wszystkie twoje dobre dla mnie uczynki. Jesteś poczciwiec, i kwita. Kocham Cię po staremu. Jasia i Grzymałę duszę. Twój C. Pośpiesz się i pisz, moje życie. ",
643,['Fryderyk Chopin'],['Julian Fontana'],Nohant,Paryż,1839-09-25,,"[Nohant], Środa, [25 września 1839]",Do Juliana Fontany w Paryżu," Moje Życie. Bardzo Ci dziękuję za Twoją poczciwą, przyjacielską, nie angielską, ale polską duszę. Wybierz papier, jak dawniej u mnie był tourterelle [1] , tylko świecący, glansowany, na oba pokoje, i zielony, ciemny, nieszeroki sznur na szlak. Na przedpokój coś innego, ale porządnego. Jednakże, jeżeli jakie piękniejsze, a modniejsze są papiery, które Tobie się podobają i wiesz, żeby mi się też podobały, to weź. Wolę gładko, najskromniej i czyściuchno jak zwyczajnie, ordynarno, episiersko [2] . Dlatego perłowo mi się podoba, bo ani krzyczy , ani ordynaryjno. Dziękuję Ci za pokój dla służącego, bo bardzo potrzebny. Teraz co się mebli tycze, najdoskonalej zrobisz , jeżeli się tym zajmiesz. Nie śmiałem, jak Cię kocham, trudzić Cię tym ambarasem, ale kiedyś taki poczciwiec, zbierzże je i ustaw. Poproszę Grzym., żeby na przenosiny dał pieniędzy; sam mu o tym napiszę. Co się zaś tycze łóżka i biurka, trzeba by je dać odchędożyć ebeniście [3] jakiemu. Papiery byś z biurka wyjął  – gdzie indziej zamknął.  –  Nie potrzebuję Ci opowiadać, jak masz robić. Rządź, jak tylko Ci się podoba i jak potrzebnie Ci się zdawać będzie. Co zrobisz, wszystko dobrze będzie. Masz całe moje szerokie zaufanie. To jedno. Teraz drugie: Trzeba, żebyś do Wessla pisał. (Wszakżeś Ty o Preludia pisał?...) Trzeba, żebyś mu pisał, że mam 6 nowych manuskryptów, za które chcę, żeby mi za każdy płacił teraz 300 franków (to jest ile funtów?...)  – Napisz i odbierz odpowiedź. (Jeżeli myślisz, że nie da, to mi napisz wprzódy.)  – Pisz mi także, czy Probst jest w Paryżu? Także przewąchaj jakiego służącego.  – Jeżeli jaki Polak poczciwy, porządny.  – Powiedz i Grzymale o tym.  – Zgódź, żeby sam sobie jadł, nie więcej jak 80.  – Będę ku końcowi 8-bra w Paryżu, nieprędzej.  – Schowaj to sobie.  – Ale  – Materac elastyczny mojego łóżka trzeba by kazać naprawić, jeżeli niedrogo  – jeżeli drogo, to nie trzeba.  – Każesz krzesła i wszystko dobrze wytrzepać.  – Niepotrzebnie Ci powiadam, bo sam wiesz, co masz robić.  – Jasia uściskaj. Moje Życie, dziwnie mi czasem na sercu  – niech mu P. Bóg da, czego mu potrzeba.  – Ale niech się szwabić nie daje; choć z drugiej strony... tere bzdere kuku. Otóż największa prawda na świecie! i póki tak będzie, jak jest, zawsze Cię kochać będę, jako poczciwca, i Jasia, jako drugiego.  – Ściskam Was obu  –  piszcie, a prędko. Wasz stary z dłuższym niż kiedy nosem Ch. [1] Tourterelle (fr.)  – turkawka; tu: kolor turkawkowy, perłowy. [2] Episiersko (z fr. l’épicier )  – kupiec kolonialny; przen.: kołtun  –  tu: po kołtuńsku.  [3] Ebenista (z fr. ébéniste )  –  stolarz meblowy. ",
644,['Fryderyk Chopin'],['Wojciech Grzymała'],Nohant,Paryż,1839-09-29,,"[Nohant], Niedziela, 29 września 1839",Do Wojciecha Grzymały w Paryżu," Moje Życie. 
   
 Słaba, leży w łóżku, na żołądek całą noc chorowała. Dziś już drugi list odebrała, że jej dramat przyjęty. Buloz pisze, że się koło 15 octobra jej spodziewa. — A coś o mieszkaniu dla niej nic nie piszesz! Troszczy się o to i myśli, że tyle masz własnych zatrudnień, że o jej mieszkaniu zapomnisz. Jeżeli ci się na jaką przysługę, na bieganinę albo wyręczyny Fontana przyda, to go użyj. On dla mnie wszystko uczyni chętnie, a sprawny bardzo Anglik do interesów. Poczciwiec, już mi kąt znalazł. Zatrudni on się zniesieniem moich gratów i tylko będę Cię prosił, żebyś voiturę[1] przenosinową zapłacił. Żal mi twej kieszeni, ale tak być musi, jeśli nie chcesz, żebym w pierwszych dniach w Paryżu po bruku spacerował. Ona do Ciebie nie pisze: nawet do Bignasa pilny list wedle aktorów Rollinat za nią napisał. Przeklęte pomidory jej choroby nabawiły. Był tu Twój protegowany i na 30 000 meble asekurowane. Na Boga, stancji, i na Boga, nie przeklinaj mnie za moje natręctwo. Tyś pewno połowę na wsi. Uściskaj rączki jak od prawdziwego życzliwego szpitza . Sam się uściskaj także, wyściskaj na wszystkie strony. 
 Twój do zgonu 
 F. Ch. 
 [1] V oitura (z fr. voiture ) – wóz; tu: wóz meblowy. ",
645,['Fryderyk Chopin'],['Julian Fontana'],Nohant,Paryż,1839-09-29,,"Niedziela, [Nohant, 29 września 1839]",List Fryderyka Chopina do Juliana Fontany," Moje Kochanie. Dziękuję Ci za Twoje wszystko. Pewnoś już z intendentem skończył. W przedpokoju każesz zawiesić firanki szare , co były w moim gabinecie z fortepianem, a w sypialnym też, co były w sypialnym, tylko pod spodem muślinowe blade z tych, co były pod szarymi . Szafkę chciałbym mieć w sypialnym pokoju, chyba że miejsca porządnego nie będzie albo że w salonie zbyt goło między oknami. Gdyby można kazać zrobić na czerwoną sofę , co w jadalnym pokoju stała, hussy [1] białe, takiej samej materii jak krzesła, to by można ją postawić w bawialnym pokoju. Ale ponieważ na to trzeba by uwrierkę [2] albo tapicera, co by na mój przyjazd czekał, więc zapewne trudno będzie. Pomyślisz i powiesz mi. Dobrze, że się Domaradzki żeni, bo mi zapewne 80 fr. odda po weselu. Chciałbym także, żeby się Podczaski ożenił, żeby Nakw[aska] poszła za mąż i Antoś za żonę. Niech to między tym papierem, mną i Tobą zostanie. Znajdź mi lokaja  – uściskaj Panią Leo (pewno to pierwsze Ci przyjemniejsze, więc Cię od drugiego uwalniam, jeżeli pierwsze zrobisz). Napisz mi coś o Probście, czy jest? Nie zapomnij o Wesslu. Gutmannowi powiedz, że mi było przyjemnie, że się o mnie zapytał. Moschelesowi, jeżeli już jest w Paryżu, każ dać enemę z oratoriów Neukomma, przyprawioną Cellinim i koncertem Doehlera. Zapewne pójdzie na garderobę i zrobi jakiego Valentyna. Myśl dzika, ale przyznasz, że oryginalna! Jasiowi daj na śniadanie ode mnie wąsy swinksowe i cynadry papuzie z sosem pomidorowym osypane jajecznikami świata mikroskopicznego. Sam się wykąp w infuzji balenowej [3] na wypoczynek wszystkim moim komisom, które Ci daję, bo wiem, że chętnie, co Ci czas pozwoli, zrobisz dla mnie, i co ja Tobie chętnie zrobię, jak się ożenisz . O czym niedługo zapewne mi Jasio doniesie. Aby nie z Ożarowską, bo to moja partia. P. Platerowej dmuchnij gdzieś ode mnie, a P. Paulinie kichnij. Twój Ch . Widź i znieś się z Grzymałą o przenosiny. Pisałem do niego, żeby voiturę przenosinową poczciwiec zapłacił. Wsadź sobie palec w Osławskiego i zatrąb Niemcewicza młodego przeplatanego Ordą. Nie mów nikomu o tym, bo to sekret. Odpisz prędko. [1] Hussy (z fr. housse )  – pokrowce.  [2] Uwrierka (z fr. ouvrière )  – robotnica.  [3] Infuzja balenowa (z fr. baleine )  –  dosł.: wywar wielorybi. "," List Fryderyka Chopina do Juliana Fontany w Paryżu, „Moje Kochanie, dziękuję ci za twoje wszystko [...]”, sygn.: „Ch”, [Nohant], niedziela, [29\/09\/1839], s. 4. "
662,['Fryderyk Chopin'],['Julian Fontana'],Paryż,Bordeaux,1839-10-01,1839-12-31,"Czwartek, [Paryż, koniec 1839]",Do Juliana Fontany w Bordeaux," Moje Kochanie. Posyłam Ci 3 listy: 2 od pani Marliani, 3-ci od Marlianiego. List do pana Saluces jest bardzo dobry. Jest tam córka, której radzą od Ciebie profitować.  – Czekałem na list Aguadego do pana Balgueri, ale jeszcze go nie mam. Ten ostatni pan jest wielki tamtejszy bogacz. Jak dostanę, zaraz Ci go poślę.  –  Niech Ci Bóg szczęści. Pisz. Twój Ch. ",
652,['Eugène Delacroix'],['Fryderyk Chopin'],,Paryż,1839-10-01,1839-11-30,[Prawdopodobnie październik-listopad 1839],Eugeniusz Delacroix do Fr. Chopina w Paryżu," Drogi Chopinie. Przesyłam Panu dwie książeczki, które dał mi dla Pana p. Clericetti; przyjmij je łaskawie, wiedząc, jaką przyjemność sprawisz tym biednemu człowiekowi. Nie wiem, czy to jutro będziemy mieć kwartety i kwintety, na które byłeś łaskaw zarezerwować mi miejsce, ale byłbym nieszczęśliwy, gdybym nie mógł z tego skorzystać. Gorączki już nie mam, lecz wychodziłem z domu i na nowo źle się poczułem; teraz mój lekarz obawia się, iż najmniejsze przeziębienie mogłoby przywrócić ataki;  – gdyby nie ten zakaz, przyszedłbym Pana uściskać i prosić o wiadomości z Nohant. Adieu , mój Drogi, i moc czułości. Eug. Delacroix.   ",
646,['Fryderyk Chopin'],['Julian Fontana'],Nohant,Paryż,1839-10-01,,"[Nohant, 1 października 1839] Wtorek",Do Juliana Fontany w Paryżu," Moje Kochanie. Z opisu Twego i Grzymały takeś mi doskonałe mieszkanie znalazł, że myślimy, iż masz szczęśliwą rękę, i dlatego człowiek (to jest wielki człowiek), bo portier z domu Georga, który będzie latał za szukaniem mieszkania dla niej, ma polecenie, żeby jak kilka znajdzie, udał się do Ciebie, a Ty, żebyś swoim eleganckim taktem (widzisz, jak Ci pochlebiam) także obejrzał to, co on znajdzie, i dał Twoje zdanie. Idzie jej o to szczególniej, żeby, o ile możności, osobno było: mały hotelik [1] na przykład. Albo w dziedzińcu coś, gdzieś na ogród, albo jeżeli nie ma ogrodu, duży dziedziniec, nb. mało lokatorów, elegancko, nie wyżej jak drugie piętro. Gdyby jaki corps de logis [2] mały albo coś na kształt Perthuisów, choć mniejsze, albo jeżeli na ulicę, to żeby niehałaśliwa była. Słowem, coś, co możesz myśleć dla niej dobrym. Gdyby blisko mnie, dobrze by było, ale jeżeli nie można, niech Cię ta konsyderacja [3] nie wstrzymuje. Ile mi się zdaje, jaki mały hotelik cały, na nowych ulicach, koło Rue Clichy, Blanche albo Notre Dame de Lorette itd. aż do Rue des Martyrs. Zresztą, posyłam Ci wypis ulic, na których Mr Mardelle (portier hotelu de Narbonne, Rue de la Harpe Nr 89, który do Georga należy) szukać będzie stancji. Jeżelibyś Ty w czasach wolnych od Twoich zatrudnień także koło naszego quartier [4] coś przejrzał, bardzo by dobrze było. Wystaw sobie, nie wiem skąd, ale zdaje się nam, że Ty coś doskonałego znajdziesz, chociaż już późno. Cena jej jest 2000 – 2500, nawet paręset franków więcej można by dać jeszcze, gdyby coś doskonałego było. Grzym. i Arago obiecali się tym zatrudnić, ale mimo Grzymały starania dotychczas jeszcze nic poczciwego nie ma. Pisałem do Grzym. i prosiłem go, żeby Ciebie, moje Życie, użył także w tym interesie dla mnie (powiadam dla mnie, bo jak dla mnie). Dziś mu napiszę jeszcze raz, żem Ciebie także prosił, żebyś pomógł i swoją wąchalitis dla mnie użył. Trzeba: 3 pokoje sypialne, z których dwa razem, a trzeci oddzielony np. salonem; przy tym 3-im trzeba by gabinetu widnego do pracowania dla niej. Tamte 2 sypialne mogą być małe, ten trzeci także nie bardzo wielki; prócz tego salon w stosunku i jadalny pokój. Kuchnia dość duża, 2 pokoje dla służących i piwnica. Parketowane, ma się rozumieć, świeże, ile możności nie potrzebujące żadnych naprawin. Ale szczególniej mały hotelik najlepiej albo w dziedzińcu jaki odosobniony korpus, na ogród dający. Spokojnie żeby było, cicho, żadnych kowali w sąsiedztwie, żadnej panny itd., itd., co Ty wiesz doskonale. Schody porządne. Dobrze wystawione na słońce, żeby au midi (prawie koniecznie exposé au midi [5] ) Jeszcze raz: trzeba (koniecznie), żeby ten 3-ci pokój sypialny, przy którym będzie ów pokój do pracowania , był oddzielony od innych 2-ch sypialnych i jeżeli można, żeby albo gabinet ów do pracowania , albo sypialny miał wychód oddzielny (to niekoniecznie). Żeby odorów nie było. Dosyć wysokie. Dymu żeby nie było, widno, ile można piękny, to jest niezapaskudzony widok albo ogród, albo dziedziniec duży; najlepiej ogród. Na Faub. St. G[ermain] dużo ogrodów; także na Faub. St. Honoré . Znajdź piorunem, natchnieniem coś doskonałego i blisko mnie w tych nowych ulicach i jak tylko co będziesz miał, natychmiast pisz. Nie leń się... Albo złap Grz., weź koniecznie, zobaczcie, najmijcie et que cela finisse [6] . Posyłam Ci listę ulic i głupie na przykład apartamentowe. Gdybyś coś znalazł a napisał, to odrysuj plan; tylko jeżeli będzie coś dogodnego, a czasu nie będzie pisać, lepiej zaraz zatrzymajcie, jak wypuścić opóźnieniem się. Piszę do Grz. także o to. P. Mardelle (człowiek niegłupi i porządny, nie zawsze był portierem) ma rozkaz być u Ciebie wedle tego, jak znajdzie. Ty szukaj ze swej strony i niech to między nami zostanie. Ściskam Cię. Jasia ditto . Prawdziwą wdzięczność będziesz miał naszą , jak znajdziesz. F. Ch. Gdybyś więc znalazł i trzeba było kontrakt zrobić, jeżeli nie można na mniej, nie bierz na dłużej jak na 3 lata. Wiesz, że koniecznie Jej się zdaje, że znajdziesz. [ Załącznik : Osobna kartka ze wspomnianym w liście „głupim na przykład apartamentowym”, na którym George Sand skreśliła ołówkiem szereg ulic ją interesujących. Chopin dopisał: „Notre Dame de Lorette”, przy rue de Clichy dodał i podkreślił „w pięknej stronie”; z boku, zakreśliwszy szereg ulic od rue Tronchet do rue St. Florentin, dodał: „albo na Faub. St. Honoré”. W innym znów miejscu dodał: „Faub. St. Germain”. Przy pierwszych ulicach, wyliczonych przez George Sand, Chopin dodał: „W tych stronach, gdzie pięknie. Możesz czasem słyszeć o czymś podobnym. Nb. nająć od 8-bra, to jest od zaraz. Na Boga Cię proszę, zajmij się czynnie, mój drogi.”] [ Na odwrotnej stronie tej kartki ] wszystko to niewielkie  – i ile możności cały hotel: 2 pokoje sypialne  –  prócz tych 2-ch 1 pokój sypialny i gabinet do pracowania  – Salon (niewielki) Salle à manger Cuisine (dosyć wielka) 2 Chambres de domestique Cave i ogród p [ ar ] ex [ emple ] ulica, a lepiej ogród [Rysunek] pas de voisinage  – surtout [7] kowala ani żadnej rzeczy, które jego są. [1] Hotelik  – tu: willa, pałacyk. [2] Corps de logis (fr.) –  front domu; również: samodzielny budynek większego kompleksu. [3] Konsyderacja  –  wzgląd. [4] Quartier (fr.)  – dzielnica. [5] Exposé au midi (fr.)  –  wychodzący na południe. [6] Et que cela finisse (fr.) –  i żeby był koniec. [7] Pas de voisinage  – surtout... (fr.) – bez sąsiedztwa  –  szczególnie. ",
647,['Fryderyk Chopin'],['Julian Fontana'],Nohant,Paryż,1839-10-03,,"[Nohant, 3 października 1839]",Do Juliana Fontany w Paryżu," Moje Kochanie. Za pięć, sześć albo 7 dni jestem w Paryżu i na łeb, na szyję niech przynajmniej papier i łóżko, jeżeli nie wszystko, zastanę. Zlituj się i zrób, żeby było. Przyspieszam mój przyjazd, bo obecność Jerzego potrzebna wedle Jego sztuki; tylko to między nami. Zdecydowaliśmy dzisiaj nasz wyjazd na pojutrze, zatem rachuj parę dni na przewłóczyny, więc dzisiaj czwartek, we środę albo w czwartek przyszły się zobaczymy. Prócz rozmaitych komisów , com Ci ponadawał, a szczególniej w ostatnim liście (komis jej mieszkania, który Ci za naszym przybyciem z karku spadnie, ale aż do przybycia bądź uczynnym, na Boga), prócz tego wszystkiego zapomniałem Cię prosić, żebyś mi kapelusz u mojego Duponta na Twojej ulicy obstalował. On ma moją miarę i wie, jakich lekkich mi potrzeba. Niech mu da formę tegoroczną nieprzesadzoną, bo już nie wiem, jak wy się teraz ubieracie. Prócz tego pójdź, przechodząc, do Dautremonta , mojego krawca na bulwarze, i każ mu natychmiast zrobić portki szare dla mnie. Sam wybierz ciemny szary kolor   – zimowe portki, coś porządnego, w żadne pasy, gładkie i ciągnące się. Tyś Anglik, to wiesz, czego mi potrzeba. On się ucieszy, jak się dowie, że przyjeżdżam. Także czarną, skromną aksamitną kamize lkie , ale z malutkim, jakimś niekrzyczącym deseniem, coś bardzo skromno eleganckiego . Jeżeli nie ma porządnego, to materialną [1] czarną, skromnie piękną . Na Ciebie się spuszczam. Nie bardzo roztwartą, i owszem. Służącego jeżeli można .  –  I jeżeli można taniej jak 80 fr., bom się za daleko posunął, ale jeżeli już masz, to nie szkodzi. Wolę na 60. Moje drogie Kochanie, daruj mi jeszcze raz, że Cię kłopoczę, ale muszę. Za kilka dni zobaczymy się i uścisnę Cię za to wszystko. Proszę Cię, na Boga, nie mów Polonii, że przyjeżdżam tak prędko, ani żadnej Żydówce (pani Leo), bo może, będąc w Paryżu, przez pierwsze kilka dni tylko dla Ciebie, Grzym. i Jasia będę. Uściskaj Jasia i Grzym. Do ostatniego napiszę. Rachuję, że mieszkanie zastanę. Twój Fr. Pisz do mnie wciąż, 3 razy na dzień, jeżeli chcesz, czy masz o czym, czy nie. Ja Ci jeszcze przed wyjazdem napiszę. Czekam listu od Ciebie. Kapelusz zaraz , żeby za parę dni był, i portki zaraz obstaluj, moja Julisio [1] Materialna  – tu: jedwabna. ",
648,['Fryderyk Chopin'],['Julian Fontana'],Nohant,Paryż,1839-10-04,,"[Nohant], 4 Octobra [1839]",Do Juliana Fontany w Paryżu," Moje Kochanie. Jesteś nieocenione stworzenie. To mieszkanie, zdaje się, wyborne , tylko dlaczego takie tanie? Czy nie masz tam jakiego ale, bardzo nieprzyjemnego ?  – Na Boga Cię proszę, nie trać czasu, idź do P. Mardela, Rue la Harpe N ro 89  – ale zaraz  – znieś się z nim, czy on czego już nie znalazł jeszcze może lepszego  –  jeżeli nie , weź go z[e] sobą (on wie o tobie), idźcie razem  – weź i Grzymę, jeżeli można  –  i skończ .  – N.B. trzeba koniecznie , żeby nie było au nord [1] , a przynajmniej niezupełnie au nord ;  – zważ les conditions [2] , jakie ci w przeszłym liście dałem  – jeżeli la majorité [3] jest w mieszkaniu, bierz . Jeszcze raz  – czy porządnie  –  czy nie śmierdzi  – czy nie brudno  –  czy sąsiadów nie taka moc, że się na przechód bez nich pójść nie może? Czy nie ma korneta à piston w domu i tym podobnych rzeczy. Odpisz przez odchodzącego kuriera, choć nic nie zrobisz  –   Odrysuj mieszkanie  – Mój towarzysz miał dobre przeczucie, że znajdziesz, i podoba mu się, co piszesz  –  tylko, na Boga , czy porządnie  –  Miarkuj, że dla niej byle jak nie można.  – Zważ to wszystko  – i pospiesz się.  – Kontrakt na rok, a nie, to najwięcej na 3 lata  – Rób i Bóg z tobą. Kochaj mnie i natchnieniem się własnym kieruj  – zważ i niech się stanie. 
 Twój Ch Czy takie mieszkanie jak czyje n.p.? Czy Mardelle lepszego nie ma?  – ale jego są[d] niech cię nie influuje [ 4] 
 [1] Au nord (fr.)  –  na północ. [2] Les conditions (fr.)  –  warunki. [3] La majorité (fr.)  –  większość. [4] Nie influuje  – nie wpływa. ",
649,['Fryderyk Chopin'],['Julian Fontana'],Nohant,Paryż,1839-10-07,,"[Nohant], Poniedziałek, [7 października 1839]",Do Juliana Fontany w Paryżu," Jesteś nieoceniony ! Bierz one Pigal oba domy , ani się pytaj. Spiesz się. Utarguj co, jeżeli można (biorąc oba razem), a nie, to bierz za 2500, a nie wypuszczaj tego z ręki, bo nam się zdaje najlepsze, najdoskonalsze. Ona Cię ma za mojego najlogiczniejszego, najlepszego, a ja dodałem: najsplenetyczno-angielsko-polsko-duszno ukochanego przyjaciela. Twój F. Ch. Za trzy dni wyjeżdżamy z pewnością. Grzymę, Jasia uściskaj. ",
651,['Fryderyk Chopin'],['Wojciech Grzymała'],Nohant,Paryż,1839-10-08,,"[Nohant, 8 października 1839]",Do Wojciecha Grzymały w Paryżu," Moje Kochanie! We czwartek rano wyjeżdżamy bez zwłoki. Konie pocztowe obstalowane, a w piątek koło 5-tej w Paryżu. Zajedzie do poselczyni. Pisałem do Juliana, żeby mnie w moim mieszkaniu, poczciwiec, czekał. Dzięki Tobie milion razy za dzisiejszy list, który ją rozjaśnił i potwierdził w wyborze mieszkania przy rue Pigal. Ona Ci słowo napisze. Ja Cię ściskam i rączki ucałuj. Twój Ch. [ Dopisek George Sand  – Tłumaczenie ] Dzień dobry, jesteś pięknym mężem, dziękuję Ci, że kochasz mieszkanie na rue Pigalle, gdyż ja je uwielbiam zawczasu. Do widzenia w piątek. ",
650,['Fryderyk Chopin'],['Julian Fontana'],Nohant,Paryż,1839-10-08,,"[Nohant, 8 października 1839]",Do Juliana Fontany w Paryżu," Moje Życie. Pojutrze, we czwartek , o godz. 5 rano wyjeżdżamy  – a w piątek o 3-ej, czwartej, a z pewnością o 5-ej jestem rue Tronchet N. 5. Proszę Cię, uwiadom tam ludzi.  – Pisałem do Jasia dziś, żeby mi owego lokaja zatrzymał i żeby mu kazał w piątek na mnie czekać, rue Tronchet, od południa .  – Gdybyś miał czas zajrzeć do mnie koło owego czasu, najpierwsi byśmy się uścisnęli.  Godziwiec jesteś. Jeszcze raz moje i mojego towarzysza przyjmij najszczersze dzięki za Pigalle.  – Teraz-że proszę Cię, ponieważ portek nie mam, żeby krawiec owe szare , coś mi obstalował (i kamizelkę, jeżeli można), koniecznie na piątek rano wygotował, żebym, jak przyjadę, mógł się zaraz przebrać. Zatem każ mu je zanieść na Tronchet i oddać zapewne już będącemu tam Tineau (lokajowi). (Lokaj nazywa się Tineau!!)  – Toż samo kapelusz od Duponta.  –  A będę Ci za to odmieniał drugą część Poloneza aż do zgonu. Wczorajsza wersja może ci się także nie podoba  – chociaż suszyłem mózg z jakie 80 sekund. Mam moje manuskrypta w porządku, dobrze nanotowane. Jest ich sześć z twoimi polonezami  – nie rachując 7-go Impromptu , które może kiepskie : jeszcze sam nie wiem, bo za świerze[!]. Ale dobrze by było, żeby nie bardzo Ordowskie albo Zimmermanowskie, albo Karsko-Końskie, albo Sowińskie, albo świńskie, albo inno-zwierzęce było, boby mi, podług mojej rachuby, przynajmniej 800 fr. przynieść mogło.  – To się potem zobaczy. Każ także, moje Kochanie, w nowym mieszkaniu, kiedyś taki sprawny człowiek, żeby mi żadne czarne myśli ani duszące kaszle nie przychodziły  – pomyśl, żebym był dobrym – i zmieć mi, jeżeli możesz, wiele epizodów przeszłości. Nieźle by było także, żebym kilka lat wielkiej ukończonej pracy zastał. Zobligujesz mię bardzo tym  – jako też, jeżeli sam odmłodniejesz albo zrobisz, że się nie urodzimy. Twój Stary . ",
660,['Fryderyk Chopin'],['Breitkopf & Härtel company'],Paryż,Lipsk,1839-10-14,,"Rue Tronchet Nr 5, Paryż, 14 grudnia 1839",Do firmy Breitkopf & Härtel w Lipsku," Szanowni Panowie. Byłem dotychczas zawsze bardzo zadowolony ze stosunków z Panami i uważam za swój obowiązek przesłać Im bezpośrednie wyjaśnienie, zanim zerwiemy ze sobą stosunki. P. Probst, za którego pośrednictwem załatwiałem z Panami interesy, zawiadomił mnie właśnie, iż pisał do Panów w sprawie moich ostatnich rękopisów i wobec braku odpowiedzi czuje się upoważniony do odrzucenia ceny 500 fr. za każdy utwór. Jest to cena, poniżej której nie będę nic dostarczał; posiadam w mym portfelu: Wielką Sonatę , Scherzo , Balladę , dwa Polonezy , 4 Mazurki , 2 Nokturny , Impromptu . Zechcą Panowie odpowiedzieć mi odwrotną pocztą, jak się sprawa przedstawia, ażebym mógł wprost, bez żadnego pośrednictwa porozumieć się z Nimi. Oddany Fr. Chopin. ",
655,['Astolphe de Custine'],['Fryderyk Chopin'],Saint-Gratien,Paryż,1839-11-01,1839-11-30,"[Listopad 1839] Saint-Gratien, w niedzielę rano.",Astolf de Custine do Fr. Chopina w Paryżu," Drogi Chopinie. Jakkolwiek jest Pan przyzwyczajony do moich pochwał, będących głosem prawdy, nie mogę wstać po bezsennej nocy, nie powiedziawszy Panu o upajającym wspomnieniu, jakie pozostawił mi wieczór wczorajszy. Odnalazłem Pana całego i jeszcze doskonalszego, większego; czas wspomagany wpływem geniusza sprawił, że osiągnął Pan pełnię swych możliwości; wzniosła jest ta dojrzałość w młodości; to sztuka w całej doskonałości; być może, że zdumiewające wrażenie, jakie wywarł Pan na mnie, jest skutkiem długiej jego nieobecności... Nie zapomniałem o Panu; jednakże odnalazłem znów Pana z pewnym zdumieniem, które sobie wyrzucam: byłbym więc niewdzięczny w moich wspomnieniach... A jednak sądziłem, że odznaczam się pewną właściwością, którą zwłaszcza Pan rozwinął we mnie: wdzięcznością, jaką budzą we mnie rozkosze sztuki. Jeśli raz w życiu człowiek genialny da mi rozkosz, którą budzi dzieło doskonałe niezależnie od jego rodzaju, chociażby stracił potem rękę, stał się jąkałą, głupcem, odczuwałbym, myśląc o nim, za każdym razem tę samą rozkosz. Niechże Pan wedle tego osądzi, jaką wdzięczność żywię wobec Pana! Nie mam do dorzucenia ani słowa do tajemnicy, którą powierzam Panu: serce moje było przepełnione, musiałem mówić, pomimo wstrętu, jaki wzbudził Pan we mnie, do słowa, które niestety... jest moim narzędziem. Czy nie miewał Pan niekiedy pokusy, aby rozbić fortepian? To właśnie odczuwam, gdy budzi Pan we mnie chęć obcięcia sobie języka i rzucenia pióra w ogień. Tysiączne pozdrowienia. Do czwartku. A. de Custine. ",
658,['Astolphe de Custine'],['Fryderyk Chopin'],Paryż,Paryż,1839-11-01,1839-12-31,"[Paryż, listopad-grudzień 1839]",Astolf de Custine do Fr. Chopina w Paryżu," Myśli Pan, spodziewam się, drogi Chopinet, że Pańskie nazwisko przyczyniło mi wczoraj niemało żalu. To prawdziwy pech, ale w najbliższym wolnym dla nas obydwóch dniu poproszę o przypomnienie sobie obietnicy, która rozjaśnia moją przyszłość w tej otchłani trosk, które nazywa się tu przyjemnościami. Mam nadzieję, że zetknie się Pan u mnie z kilkoma moimi przyjaciółmi, pięcioma lub sześcioma, których obecność pozwoli Panu nie żałować okazanej w stosunku do mnie dobrej woli. Widzi Pan, jak staję się skromny; jest w tym trochę winy Pana. Do zobaczenia wkrótce, jak się spodziewam, przyjaźń moja zaś pozostaje taka, jaka była, pomimo Pańskich nieobecności z własnej woli i z innych powodów. A. de Custine. ",
654,['Astolphe de Custine'],['Fryderyk Chopin'],Saint-Gratien,Paryż,1839-11-15,,"Saint-Gratien, piątek 15 listopada [1839]",Astolf de Custine do Fr. Chopina w Paryżu," Drogi Chopinet. Wracam z końca świata, a Pan z dalszych jeszcze stron, gdyż sercem i wyobraźnią jeździ się dalej niżeli pocztą. W imię honoru Polski mam nadzieję, że znajdę Pana niezmienionym. Nie potwierdzi Pan chyba oszczerstw tych nieprzyjaciół, którzy utrzymują, że w tym kraju nieobecni nigdy nie mają racji. Chcę Pana wystawić na próbę, posyłając Panu przez Ignacego bilet na Operę włoską; chociaż przebywam na wsi, aby wypocząć po wędrówkach na Syberii, przyjdę jednak jutro do swej loży w nadziei, że zobaczę w niej Pana i okażę mu z całym wylaniem dobrze znaną stałość uczuć francuskich. Ignacy powie Panu, że musi mnie Pan uwielbiać i otaczać opieką; powie Panu, dlaczego ciąży na Nim to zadanie. Jednakże wyrzekłbym się tego nawet, czego najbardziej pragnę, czyli zrobienia Panu przyjemności, gdyby było to dla Pana ciężarem. Wreszcie nigdy przyjaźń nie była wierniejsza i mniej mająca nadziei jak moja. Pan uratuje nas ze zwykłym swym talentem od wszystkich tych dysonansów, jeśli zechce Pan przypomnieć sobie mnie nie traktując mnie jak falę natrętów, którzy niewątpliwie naprzykrzają się Panu, jako że jest Pan już od dawna w Paryżu, nie zasięgnąwszy nawet wieści o swych najbliższych przyjaciołach. A. de Custine. ",
656,['Fryderyk Chopin'],['Leopold von Baden'],Paryż,Heidelberg,1839-11-15,,"[Paryż, 15 listopada 1839]",Do wielkiego księcia badeńskiego w Heidelbergu," [...] Byłoby rzeczywiście szkodą, gdyby kariera artysty rokującego tyle nadziei została zwichnięta na samym początku [...] ",
657,['Fryderyk Chopin'],['Maurice Schlesinger'],Paryż,Paryż,1839-11-19,,"Paryż, 19 listopada 1839",Do Maurycego Schlesingera w Paryżu," Ja, niżej podpisany, stwierdzam, że sprzedałem Panu Maurycemu Schlesingerowi na jego wyłączną własność na wszystkie kraje Etiudę mojej kompozycji, przeznaczoną do Metody metod pianistów pp. Moschelesa i Fétisa, i że otrzymałem od niego sumę dwustu franków. Fryderyk Chopin. ",
659,['Fryderyk Chopin'],['Maurice Schlesinger'],Paryż,Paryż,1839-12-01,,"Paryż, 1 grudnia 1839",Do Maurycego Schlesingera w Paryżu, Otrzymałem od p. Maurycego Schlesingera sumę pięciuset franków za odstąpienie na wyłączną własność drugiej Etiudy dla Metody metod pianistów . Chopin. ,
661,['Astolphe de Custine'],['Fryderyk Chopin'],Paryż,Paryż,1839-12-16,1839-12-31,"[Paryż, koniec grudnia 1839]",Astolf de Custine do Fr. Chopina w Paryżu," Nieprawdaż, drogi Chopinie, że to prawdziwy kałamarz i prawdziwe pióro człowieka, który nie pisze? Gdy tylko je zobaczyłem, pomyślałem o Panu. Posyłam je Panu z życzeniami prawdziwie przyjaznego serca. Przeczuwam nadchodzący wiek nudziarstwa, odczuwam więc silniejsze niż kiedykolwiek przywiązanie do dawnych zwyczajów, a rozpoczynając nowy rok zbliżam się do tego, co kocham. Nie chciałbym dołączać wymówki do świadectwa mego przywiązania: znam krótkość paryskich dni, nawet wtedy, gdy sięgają one w noc, ale znam także krótkość życia, a ciężko jest poznawać co dzień coraz bardziej pustkę i fałsz słów, wiedząc, gdzie jest źródło poezji, to znaczy  – prawdy, mówiąc sobie, że jest ono tuż obok, jak nigdy obfite, i że można z niego czerpać! Jakkolwiek byłoby się pochłoniętym przez dominujące uczucie, jakkolwiek rozproszonym byłoby życie ludzi modnych w świecie, zawsze można znaleźć godzinkę, poranek, wieczór, chwilę natchnienia dla starego przyjaciela, o tyle mniej wymagającego, że odrobina wspomnień wystarczy, aby karmić przez rok jego wyobraźnię. Powierzam te rozmyślania Pańskiemu sercu, o ile poeta ma serce prócz namiętnej miłości i natchnienia. Ja, który uważałem się niekiedy trochę za poetę, zaczynam wątpić o wszystkim, od czasu gdy poznałem bezużyteczność bezinteresownych uczuć. I oto to, czego chciałem uniknąć: wyrzuty; wszystko to dlatego, że jestem nienasycony w stosunku do tego, co mi się podoba, co mnie wzrusza, a Pan skazuje mnie na zbyt surową dietę; gdy jest się tym, czym Pan jest, ma się obowiązek udzielać nieco siebie temu, kto Pana ocenia i rozumie. Żegnaj, zły roku 1839! A Pan, niestały sylfie, obiecaj mi lepszy! Oto wszystko, czego życzę samemu sobie; co do tego, czego mogę życzyć Panu, nie jest w mojej mocy dać to Panu, lecz zdobywam się na radość z głębi serca, myśląc, że Pan to znalazł, a cieszyłbym się z mniejszym smutkiem, gdybym pomimo całego Pańskiego szczęścia, znaczył coś jeszcze dla Pana. Żegnaj, Lekkoduchu polski! A. de Custine. ",
12,['Stefan Witwicki'],['Fryderyk Chopin'],Paryż,Paryż,1840-01-01,1841-12-31,"[Paryż, 1840\/41]",Stefan Witwicki do Fr. Chopina w Paryżu," [...] u Ciebie zaraz po 4-tej, stosownie do umowy, i musieliśmy odejść z ogromnym nosem, tym gorszym, że zmarzniętym – mnie i żal było moich towarzyszy, i wstyd za Ciebie – może teraz zechcesz napisać do którego z nich parę słów przepraszając przynajmniej – adres Zaleskiego jest 39, rue Grenelle 5 – chez Mr Koźmian, adres Mickiewicza: 1, rue d’Amsterdam; na moje ręce darmo nie pisz, bo nie chcę Ciebie ani znać przynajmniej przez tydzień i muszę powiedzieć to p. S. Zaleski bawi jeszcze przez jutro i piątek. St. Wtw. ",
1,['Józef Elsner'],['Fryderyk Chopin'],Warszawa,Paryż,1840-03-24,,"Warszawa, 24 marca 1840",Józef Elsner do Fr. Chopina w Paryżu," Kochany Fryderysiu! Przede wszystkim moje i od wszystkich, którym jesteś osobiście znanym i drogim, najserdeczniejsze pozdrowienie i wielce już zasłużone jako Artysta i Człowiek powodzenie we wszystkich zamiarach i życzeniach swoich; a teraz przyjacielska prośba moja. Opuściwszy w przeszłym roku S. Petersburg, Cesarskie Królów Miasto, przymuszony byłem Wiel. Karolowi Soliva, u którego mieszkałem i powiedzieć muszę, wszystkie wygody miałem, zostawić mój rękopis – Oratorium Passio D-N. Jesu Christi Seu Triumphus Evangelii – dla całkowitego onego wykonania dopiero podczas wielkiego tegorocznego postu i poleciłem mu zarazem onegoż ogłoszenie, oświadczając, iż moim życzeniem by było, ażeby to dzieło mogło być wydane w Paryżu u Schlesingera. Nie wiem, czy w tym Wielm. Soliva już uczynił jakieś kroki, czy też jeszcze nie; ale bądź co bądź, wolę Cię uwiadomić i prosić, abyś raczył o tym poinformować się i pomówić z osobami tego teraz tak sławnego domu. – Zaręczyć można śmiało, wierzaj mnie, Kochany Fryderyku! iż wydawca z tym dziełem bardzo korzystny interes przedsiębierze. Nie tylko z powodu nowości i wartości muzyki, jak niemniej dedykacji itd., lecz z powodu najprzód, iż wydaniem tego dzieła wyjawia się zupełnie nowy rodzaj oratorium, w którym muzyka jako kunszt piękny najwyraźniej i najwłaściwiej dopiero obchodzić może triumf swojej samodzielności (abym o tym dał najmniejsze wyobrażenie kompozytorom, artystom, znawcom i amatorom muzyki w Petersburgu potrzebne dla wyegzekwowania, napisałem tam plan historycznego oratorium pod tytułem Piotr Wielki ); oratorium to Ecclesiasticum w czterech głównych częściach może oraz być użytym przed albo po kazaniach podczas wielkiego postu, bo opatez finale et resurexit i Alleluja składa się właśnie z tyle stosowanych dla kościołów, szczególnie rzymskokatolickich, oddziałów mniejszych itd. Jeszcze jedna prośba: w tym roku dopiero – niedawno nawet, odebrałem przez Józefa Nowakowskiego drogą pamiątkę le Second Cantique de X Siècle etc. mnie przez sławnego A. Cz. ofiarowaną, za co mu wielce obowiązanym się czuję, co tymczasem w moim imieniu zacnemu przyjacielowi memu raczysz oświadczyć i oraz że przy dobrej okazji do niego na piśmie z moją wieczną wdzięcznością odezwać się będę, Tobie zaś może różne myśli o muzyce w ogólności, a w szczególności o oratorium, o operze itd. udzielę. Ale... ale – w moim pokojowym Parnasie wkrótce po raz drugi Twój umieszczam portret, a zatem u mnie, czyli raczej przy mnie, już będzie stojący i siedzący Chopin. Grającego, jak mamy Fielda i innych, podobno jeszcze nie ma. Szkoda, że dotąd nie mam portretów (w samej rzeczy) Twoich niby rywalów: Thalberga – Henselta – Liszta, jako też Twojej romantycznej i sławnej wielbicielki, bo wiedziałbym, jak Ciebie nimi otoczyć. Kochaj mnie jak ja Ciebie i wierzaj mnie, że Cię, czy stojącego, czy siedzącego, czy na koniec grającego, mniej nie uwielbia jak Twoja... Twój najszczerszy itd. Józef Elsner. 
 Warszawa, 24 Marca 1840 An. Orłowskiemu moje ukłony. ",
2,['Stefan Witwicki'],['Fryderyk Chopin'],Paryż,Paryż,1840-03-25,,"[Paryż], 25 marca [1840]",Stefan Witwicki do Fr. Chopina w Paryżu," Powiedzże mi, mój kochany gagatku, co Ty sobie najlepszego ze mną myślisz? Ja myślałem, że tak Ci będzie łatwo napisać kilka słów albo kilka nut, jak tylu innym moim przyjaciołom, zwłaszcza żeś od niektórych z nich, np. od Niemcewicza, młodszy trochę; kiedy nie chcesz, jechał Cię sęk, to się obejdzie; czemuż przynajmniej nie oddasz sztambucha, choć już kilka razy posyłałem. To jest jeden interes. Drugi: prosi Cię pani Mocbourg, żebyś wyznaczył dzień i godzinę na lekcję dla dawnej swojej elewki, to by z nią do Ciebie przyjeżdżała. Mogliby zacząć dopiero z początkiem kwietnia, bo teraz jeszcze matka wcale z domu nie rusza się po chorobie; córka także chorowała. Jeżeli tedy możesz, to bardzo dobrze; jeżeli zaś nie możesz w żaden sposób, to tak zrób koniecznie, żebyś mógł, i napisz mi, jaką godzinę naznaczasz. Miałbym jeszcze trzeci interes, ale lepiej dam pokój, boś, widzę, całkiem już ladaco i paryżanin, o dawnych przyjaciół, o tych, co i Ciebie, i Twoich Rodziców kochają, tyle dbasz co o śnieg przeszłoroczny. Niechże i tak będzie, kiedy Ci się tak podoba i kiedy Ci z tym dobrze. S. Witwicki. ",
3,['Stefan Witwicki'],['Fryderyk Chopin'],Paryż,Paryż,1840-04-17,,"7, quai Voltaire, Piątek [Paryż, 17 kwietnia 1840]",List Stefana Witwickiego do Fryderyka Chopina," Kochany mój malutki i bladziutki! Jużem Cię uprzedził względem lekcji dla mojej sąsiadki. Matka długi czas nie mogła wyjeżdżać, więc i z lekcją musieli czekać. Teraz proszę Cię o godzinę albo we czwartek o 12-tej lub 1-szej, albo w piątek o 3-ciej, bo w inne dni i w inne godziny byłoby im ciężko, zwłaszcza że trzeba, aby nie tylko córka, ale i matka miała czas, obiedwie bowiem mają do Ciebie jeździć. Proszę Cię mocno, abyś tej lekcji nie odmówił, bo wolałbym, żebyś mi inną jaką przykrość zrobił, i bądź tak dobry odpisać mi i donieść, czy obierasz czwartek czy piątek, to w przyszły tydzień zaraz by przyjechały. S . Witwicki . Czy mazury moje i drugie rzeczy wydrukowane już? Tureckiemu, któremu przeznaczyłeś 10 sous na lekcje, ja zacząłem te lekcje dawać; biedak uczy się doskonale, a jak się miesiąc skończy, za tych twoich 14 fr. wykupi sobie rzeczy z Mont Pieté. Widzisz tedy, że przez ten czas, w którym Ty zarabiasz 20 fr., ja ledwo mogę zapracować 10 sous. "," List Stefana Witwickiego do Fryderyka Chopina w Paryżu, „Kochany mój malutki i bladziutki, | jużem Cię uprzedził względem lekcji dla mojej sąsiadki [...]”, sygn.: „SWitwicki”, [Paryż], [17\/04\/1840], s. 2. "
4,['Fryderyk Chopin'],['Julian Fontana'],Paryż,Bordeaux,1840-04-23,,"Paryż, 23 bm. [kwietnia 1840]",Do Juliana Fontany w Bordeaux," Posyłam Ci list od Wessla zapewne za moim dawnym interesem. Troupenas kupił moje 7 kompozycji i z Wesslem interesa prowadzić prosto będzie, więc Ty się nie troszcz. Cóż robisz? jak Ci idzie? Ja kaszlę, nic nie robię. – Liszt przyjechał, jedzie do Londynu. Albrechty, Perthuisy zdrowe. – Święcone było w klubie. – Wodziński zawsze brudny na ciele, a czysty na duszy. Kocham Cię, ale wiesz, że pisać nie umiem. Pisz, jeśli masz czas. Mam nadzieję, że Ci dobrze. Twój Ch. ",
1343,['Gaetano Donizetti'],['Fryderyk Chopin'],Paryż,,1840-04-29,,Paryż: 29 kwietnia 1840,List Gaetano Donizettiego do Fryderyka Chopina," Drogi Panie, Gorąco pragnąłbym uczestniczyć [...] [tłum.\/transl. NIFC] "," List Gaetano Donizettiego do Fryderyka Chopina w Paryżu, „Mon cher Monsieur, | J'ai le plus grand désir d'assister [...]”, sygn.: „Donizetti”, Paryż, 29\/04\/[1840], s. 4. "
5,['Fryderyk Chopin'],['Ludwik Plater'],Paryż,Paryż,1840-05-01,1840-05-02,"[Paryż, 1 lub 2 maja 1840]",Do Ludwika Platera w Paryżu," Pani Sand każe mi przesłać Panu stalę na pierwszą repre[zentację] jej dramatu. Przepraszam, że późno. Ilem widział na regestrze, sąsiadem Pańskim będzie Clot-bey. Fryc-bey. ",
6,['Fryderyk Chopin'],['Konstanty Gaszyński'],Paryż,Aix-en-Provence,1840-05-03,,"[Paryż], 3 maja [1840]",Do Konstantego Gaszyńskiego w Aix," Posyłam Ci obietnicę&nbsp;&ndash;&nbsp;jest to stronica nie wydana Spiridiona. Pan Rey podjął się Twoich książek. Wallenroda p&oacute;źniej dostaniesz. Bywaj zdr&oacute;w Ch. 3 Maj! 
 &nbsp; ",
7,['Fryderyk Chopin'],['Breitkopf & Härtel company'],Paryż,Lipsk,1840-06-18,,"5, Rue Tronchet, Paryż, 18 czerwca 1840",Do firmy Breitkopf & Härtel w Lipsku," Szanowni Panowie. Ponieważ p. Paccini wydaje dnia 30 bm. jeden z mych Walców w swoim zbiorze Sto i jeden , czuję się w obowiązku przesłać Panom jedną odbitkę. Mam nadzieję, że wydanie nie napotka trudności – wobec tego, że cena jest przystosowana do naszych ostatnich układów. Proszę Panów o przyjęcie wyrazów mego wysokiego poważania Fr. Chopin. 
   ",
10,['Hector Berlioz'],['Fryderyk Chopin'],,Paryż,1840-07-01,1840-07-26,[Przed 26 lipca 1840],Hektor Berlioz do Fr. Chopina w Paryżu," Właśnie widziałem się z Vidalem; chciałem był pomówić z Panem. Severini został uprzedzony, by poszedł jak najprędzej, ułożycie się z nim. H. Berlioz. [Przy tym załączony bilet wejścia] 
 Niedziela, 26 lipca, o wpół do dwunastej Sala koncertowa przy ulicy Neuve-Vivienne Próba generalna Symfonii Wojennej * skomponowanej przez p. H. Berlioza na obchód żałobny 28 lipca. H. Berlioz Wstęp dla dwóch osób, * Marsz żałobny – Hymn pożegnalny – Apoteoza. ",
8,['Maurice Schlesinger'],['Fryderyk Chopin'],Paryż,Paryż,1840-07-24,,"Paryż, 24 lipca 1840",Maurycy Schlesinger do Fr. Chopina w Paryżu," M&oacute;j drogi Chopinie. Dziękuję Panu niezmiernie za miłą propozycję wydania Oratorium p. Elsnera, mistrza Pana, kt&oacute;re niewątpliwie jest arcydziełem, lecz Pan zna Francuz&oacute;w i wie, że oni nie kupują tego rodzaju muzyki. Sprowadziłem 6 egzemplarzy oratorium Paulus Mendelssohna; spoczywają na moich p&oacute;łkach. Proszę wyrazić zatem, gdy Pan będzie pisał do p. Elsnera, moje najlepsze podziękowania i ubolewanie, iż nie mogłem przyjąć jego tak łaskawej propozycji. Adieu, drogi przyjacielu, życzę zdrowia i proszę wierzyć, iż jestem Mu oddany Maurycy Schlesinger. ",
9,['Fryderyk Chopin'],['Józef Elsner'],Paryż,Warszawa,1840-07-30,,"Paryż, 30 Juillet 1840",Do Józefa Elsnera w Warszawie," Najukochańszy Panie Elsner! Posyłam Panu parę słów Schlesingera. Nie będę filozoficznych uwag robił nad żydostwem, ale muszę go obronić trochę, bo istotnie wielkie dzieła, takie jak np. Pańskie Oratorium, dużo nakładu kosztują i nie kupowane, bo prócz Konserwatorium żadne inne etablissement [1] nie egzekwuje podobnych rzeczy. A Konserwatorium żyje dawnymi symfoniami, które umie na pamięć – i szczęście dla publiczności, jeżeli czasem Händla albo Bacha urywek da słyszeć. Händla dopiero drugi rok jak zaczynają gustować, i to tylko cytacje, nie całe dzieła. I tak przeszłej zimy chór Judy Machabeusza kilka razy egzekwowano, także chór, już nie wiem który, Bacha, ale jak jestem tutaj, prócz Jezusa na Górze Oliwnej Beethovena, com tylko raz cały słyszał, nie dawano nic wielkiego długiego. Próbują na próbach w Konserwatorium wiele nowości, ale panuje tutaj duch, który prócz nieboszczyków nie bardzo lubi egzekwować wielkie dzieła: dlatego ani Mendelssohna, ani Schneidera, ani Spohra, ani Neukomma, ani Pana nie zaraz usłyszymy, i żeby Cherubini nie był na czele, to by i jego nie grano. Konserwatorium daje ton muzyki wielkiej, więc wydawca nie może rachować, jak tylko na to, co mu Konserwatorium przyniesie. A Konserwatorium ma swych kopistów. Jakże żałuję, żem nie słyszał w Petersburgu tego Pańskiego utworu, który, przekonany jestem, wyższy nad wszystko w tym rodzaju pisane stoi. Niewątpliwie, że w Niemczech drukować go Pan każesz, i przekonany jestem, że jeszcze gdzie w Kolonii, w Moguncji, w Dysseldorfie albo w Lipsku, gdzie co rok muzykalne festyny i tylko podobnym utworom poświęcone dają, że gdzieś nad Renem usłyszę wkrótce Pańskie arcydzieło. Kraj także, w którym często takie oratoria dają i który tylko dla takich dzieł słusznie ma szacunek, gdzie tysiąc śpiewaków łatwo zebrać ku temu celowi, gdzie Neukomm i Mendelssohn więcej znani jak Adam albo Halévy – Anglia pewno także chwyci się Pańskiego dzieła i może kiedy w Birmingham, w owej sali umyślnie na takie rzeczy zbudowanej, gdzie kilka lat temu Neukomm kazał najogromniejsze postawić organy – może się tam kiedy jeszcze zjedziemy i będę mógł obok Pana admirować i rozpływać się nad tym, co mnie dziś unosi na sam domysł. Czekam parę słów od Pana i ściskam Go najserdeczniej, najserdeczniej. Chopin. Pani Elsner moje uszanowanie [i] P. Nideckiej. Orłowski w Rouen, ale żeby tutaj był, to by się musiał dopisać. Ile razy wspominaliśmy Pana à propos właśnie Konserwatorium. Ile razy chcieliśmy byli słyszeć przez tę masę skrzypków najbieglejszych Pańskie Ofertorium Józefa (jeżeli się nie mylę), co to skrzypce wciąż przelatują po najbogatszej harmonii. Jeżeli Pan to kazałeś drukować, przyślij mi, proszę; Habenekowi je zaniosę i nie wątpię, że go spróbować każe, bo krótkie i awantażowne. Napisz mi Pan parę słów, proszę, proszę, proszę. [1]   Etablissement  – tu: instytucja, zakład. ",
11,['George Sand'],['Fryderyk Chopin'],Cambrai,Paryż,1840-08-13,,"Cambrai, 13 sierpnia 1840",George Sand do Fr. Chopina w Paryżu," Kochane dziecko. Przyjechałam w południe bardzo zmęczona; jest tutaj z Paryża czterdzieści pięć, a nie trzydzieści pięć mil. Opowiemy Ci ciekawe rzeczy o obywatelach cambrejskich. Są piękni, są głupi, są sklepikarzami; jest to wspaniałością gatunku. Jeśli Marsz historyczny nas nie pocieszy, gotoweśmy umrzeć, zanudzone atencjami, które nam wyświadczają. Mieszkamy jak książęta, lecz jacy gospodarze, jakie rozmowy, jakie obiady! Śmiejemy się z tego, gdy jesteśmy same; ale gdy znajdujemy się wobec wroga, staramy się utrzymać powagę! Nie pragnę już, byś przybył, lecz pragnę jak najszybciej stąd wyjechać i zaczynam rozumieć, dlaczego nie chcesz dawać koncertów. Jest możliwe, że Paulina Viardot nie będzie śpiewała pojutrze z braku sali . Możliwe, że wrócimy o dzień wcześniej. Chciałabym już być daleko cambrejczyków i cambrejek. Dobranoc, Chip-Chip; dobranoc, Solange, dobranoc, Bouli. Położę się zaraz; upadam ze zmęczenia. Kochaj swoją staruszkę, jak ona kocha Ciebie. G.S. ",
26,['Fryderyk Chopin'],['Seweryn Goszczyński'],Paryż,Paryż,1841-01-01,1841-06-30,"[Paryż, prawdopodobnie początek 1841] Środa rano",Do Seweryna Goszczyńskiego w Paryżu," Proszę Cię, nie odmawiaj mi jutro, we czwartek, obiadu z Witwickim i Grzymałą. Czekam Cię u siebie o 5¾. – Jeżeli wieczorem tego dnia nic lepszego nie masz do roboty, to pozwól także, żebym Cię prezentował u Pani Marliani, gdzie kilka interesujących osób zobaczysz. Więc Cię czekam jutro. F. Chopin. ",
27,['George Sand'],['Maria de Rozières'],Paryż,Paryż,1841-01-01,1841-06-30,"[Paryż, prawdopodobnie początek 1841] Poniedziałek wieczór",George Sand do Marii de Rozières w Paryżu," Jak się Pani miewa, moja mała? Chciałam Panią dzisiaj odwiedzić, ale Chip-Chip, kt&oacute;ry miał mnie o godz. 5 zabrać, przyszedł dopiero o sz&oacute;stej i byłam zmuszona p&oacute;jść na obiad do pani Marliani. Proszę o wiadomość o sobie. Mały Wodziński nie umiał dzisiaj Chopinowi niczego o Pani powiedzieć. Proszę napisać mi sł&oacute;wko lub przyjść jutro do mnie na obiad; to byłoby bardzo miłe z Pani strony. Proszę też powiedzieć p. Antoniemu, by przyszedł zjeść z nami zupkę. ",
13,['Eugène Delacroix'],['Fryderyk Chopin'],Paryż,Paryż,1841-01-01,,"[Paryż, 1 stycznia 1841]",Eugeniusz Delacroix do Fr. Chopina w Paryżu," Kochany, drogi Chopinie. Wybacz mi, że nie miałeś sztychów wczoraj wieczorem – lecz i mnie nie dotrzymano słowa; było mi bardzo przykro. Myślałem, że prześlę je Panu na ulicę Tronchet, ale dziś rano przysyłam je na ulicę Pigalle. Przyjmij moc życzeń, nie takich jak wszyscy składają, ale życzeń serca, które cię kocha bardzo, bardzo, bardzo . Myślę, że zobaczymy się wieczorem, lecz na razie jestem bliski szału. Adieu, Drogi Przyjacielu. Eug. Delacroix. Nie jestem zadowolony ze sztychów. Nie wyszły ładnie, ale przydadzą się. Chciałbym mieć czas, by pochodzić po sklepach. Dla Pani Sand, zanim Ją sam odwiedzę, łączę serdeczne życzenia. ",
17,['Fryderyk Chopin'],['Auguste Léo'],,Paryż,1841-01-01,1841-12-31,"[Paryż, 1841 (?)]",Do Augusta Léo w Paryżu," Drogi Panie Léo. Pluję krwią i lekarz mój zakazuje mi mówić – wybacz mi Pan, że odsyłam Mu moją rolę, i proszę przyjąć ubolewania z powodu jutrzejszego obiadu. Oddany Panu FF Chopin. 
   ",
18,['Fryderyk Chopin'],['August Franchomme'],Paryż,Paryż,1841-01-01,1841-12-31,"[Paryż, 1841 (?)]",Do Augusta Franchomme w Paryżu," Mój drogi, bądź łaskaw wytłumaczyć mnie przed panią Gangler – ale od godziny pluję krwią, i Matuszyński zamiast obiadu zaaplikował mi lekarstwo – idę więc do łóżka zamiast iść jej słuchać. Twój F. Ch. Wstąp do mnie po drodze. ",
60,['Charles-Valentin Alkan'],['Fryderyk Chopin'],Paryż,Paryż,1841-01-01,1841-12-31,"[Paryż,  1841(?)]",Karol Alkan do Fr. Chopina w Paryżu, Mój drogi Chopinie. Batta ma dziś wieczorem być u p. Zimmermanna. C. V. Alkan. ,
19,['Fryderyk Chopin'],['August Franchomme'],Paryż,Paryż,1841-01-01,1841-12-31,"[Paryż, bez daty]",Do Augusta Franchomme w Paryżu," Drogi przyjacielu. Oczekuję Cię dzisiaj na obiedzie w Café de Foy (naprzeciwko p. Cap, na mojej ulicy) o 6 godzinie. Potem odwiozę Cię do Ciebie do domu; ubierzesz się i pójdziemy do Kynartona, który przyśle po Twoją żonę między 6-tą a 7-mą. Dobrze? Twój F. Ch. ",
14,['Leopold Louis Sina'],['Fryderyk Chopin'],,Paryż,1841-01-04,,"86, rue Richelieu, Poniedziałek, 4 stycznia [1841]",Wydawca Sina do Fr. Chopina w Paryżu," Przyrzekł mi Pan, drogi i kochany przyjacielu, spotkać się ze mną któregoś dnia, abyśmy mogli porozmawiać chwilę o rękopisach, które Pan ma w tece lub które Pan napisze w przyszłości; ale że jak dotąd nie otrzymałem od Pana w tej sprawie żadnej wiadomości, przesyłam tych parę słów, aby przypomnieć Panu obietnicę i prosić o wyznaczenie mi dnia i godziny, kiedybym mógł przybyć do Pana i porozmawiać o powyższych sprawach. Jestem przekonany, że porozumiemy się bardzo łatwo w tej materii, i będę szczęśliwy, jeżeli zgodnie z życzeniami Pana uda mi się ulokować jak najdogodniej najmłodsze dzieci Pańskiej wyobraźni, równie pełnej wdzięku, jak uduchowionej i oryginalnej. Korzystam skwapliwie z tej sposobności, ażeby Panu raz jeszcze wyrazić uczucia szacunku i przyjaźni, które zawsze żywię dla Pana, drogi mój przyjacielu, i pozostaję zawsze szczerze Panu oddany Sina. ",
947,['George Sand'],['Maria de Rozières'],Paryż,,1841-01-06,,6 stycznia 1841,George Sand do Marii de Rozières," [Paryż, 6 stycznia 1841][1] 
 Jeśli nie jest Pani na jakimś święcie kr&oacute;l&oacute;w, proszę odwiedzić nas dziś wiecz&oacute;r. Mamy raut. Lacroix, Crisni, Mau&shy;rycy, Solange i Pistolet, Chopin i ja. Jeśli zechce Pani przypro&shy;wadzić p. Antoine i Carrillo, będziemy w pełnym składzie.[2] Jeśli nic, proszę mnie kochać jak zawsze i przyjść niedługo. G. Sand 
 Podstawa tekstu: pierwodruk, Lubin V, 2163, s. 210 i 211 [wg autografu ze zb. R. Joly]. 
 [1] Lubin proponuje dzień 6 stycznia odczytując wspomniane w liście &bdquo;świę&shy;to kr&oacute;l&oacute;w"" jako święto Trzech Kr&oacute;li. Natomiast przy roku 1841 stawia znak zapytania dopuszczając r&oacute;wnież r. 1842. Naszym zdaniem znak ten jest zbędny, gdyż wzmiankowany w liście Antoni Wodziński udał się już w końcu lata 1841 r. do Drezna, skąd powr&oacute;cił do kraju. 
 [2] Zaproszeni goście to: Eug&egrave;ne Delacroix, zaprzyjaźniony z Chopinem i George Sand kompozytor czeski osiadły w Paryżu &ndash; Joseph Dessauer [Cri&shy;sni], adresatka listu i Antoni Wodziński. Oczywiście Chopin i dzieci. Pistolet to pies George Sand, a Carrillo &ndash; Marii de Rozi&egrave;res. ",
16,['Ludwika Jędrzejewiczowa'],['Fryderyk Chopin'],Warszawa,Paryż,1841-01-09,,"[Warszawa], dn. 9 stycznia 1841",Ludwika Jędrzejewiczowa do Fr. Chopina w Paryżu," Najdroższy Fryciu. Rok nowy bogdajby był szczęśliwszy jak wszelkie najmilsze Ci nawet lata, bogdajbyśmy go wszyscy zdrowo spędzili; a w następnym, jak mam obietnicę, która dotąd jest tylko iluzją, mogli Cię uściskać naprawdę. Nie wiem, czy już p. Anato[lowa Nakwaska] jest w Paryżu; biedaczka, inaczej poszły interesa, jak się spodziewała. Nie wiem, czy Cię ustnie, czy piśmiennie o naszym zdrowiu zaspokoi, sądzę jednak, że przybycie jej ten list wyprzedzi; dlatego nawet nie zaraz po odebraniu listu od Ciebie odpisujemy, bo możesz być trochę przez nią zaspokojony. Zawiozła Ci tam trzeciego, a raczej drugiego bębna, synka chrzestnego, który jest sumą Henrysia i Ludki, do obojga podobny. Byłbyś miał i Ludkę, ale ponieważ nos spuchnięty dużo ją zmienił, pretensja rodzicielska zachowała to na później, jak wszystko do swych granic powróci. Zdrowie naszych wszystkich dość dobre, daj Boże tak przez cały rok. Karnawał się zaczął, ale my jeszcze jakbyśmy o nim nie wiedzieli. A Ty, jak go myślisz spędzić w tym roku? Czy spokojnie, czy więcej bywać będziesz? Nie mogłam Ci się dość wydziwić, żeś myślał siedzieć w domu w czasie tych ciekawości paryskich; poniekąd miarkowałam przyczynę, ale jednakże nie zdawało mi się, żebyś w domu wysiedział. Wczoraj cały wieczór byłam z Tobą całą duszą. Przyszli Brzowscy i Stronczyńscy (córka Bendkowskiego) i dzieci z powodu Trzech Króli ustroili szopę; po tych jasełkach znów „Szopę"" innego rodzaju. Mała Jadwinia Brzowskich grała nam Ciebie, potem on trochę, i chociaż powiedział, że tylko dwóch ludzi gra na świecie: Chopin ( szopę à la Dmuszewski ) i Liszt, jednak miło było słuchać choć ten słaby odcień. Lubię tych ludzi, bo Ciebie cenią, a że cenić umieją, muszą mieć serce i duszę. Chwalił mi jedną z Twych śpiewek, przecudną, rzewną, którą słuchiwać lubił; coś tak [incipit muzyczny] Nie mógłbyś mi kiedy jej przysłać? Kiedy, jakby Ci ochota przyszła, jakbyś o tym pomyślał. Dziwne rzeczy dzieją się na świecie, które nieraz odzierają z iluzji człowieka, a ja się tak nie chcę z niej wyzuwać, tak się nie śmiem pozbawiać tego najmilszego szczęścia ludzi tu na ziemi! Ja taki sobie wzniosły, szlachetny, wielki, czysty ten nowy świat prawdziwie wykształcony utworzyłam w wyobraźni, że wszystko, co temu nie odpowiada, boleśnie drażni i chociaż wiele rzeczy daje się może tłumaczyć, więcej to tłumaczenie z pobłażania jak z rzeczywistości wypływa. Józio więc żeni się z Marynią, Marynia idzie za Józia i w maju ślub z pewnością. Każdy dziwi się temu mariażowi, wyborowi; cóż Antoś na to? Podziękuj mu bardzo za przypisek i Meremu; poczciwi, pozdrów ich serdecznie. Hrabia Józio, z którego wszyscy zadowoleni, ma do 400 000 i dobra w sąsiedztwie panny, od której tylko parę lat młodszy, gdyż zawsze pragnął żony, która by jego, nie on, prowadziła. Powszechnie, o ile on zyskuje na niespodziewanym wyborze swoim, druga strona traci; takie przynajmniej jest zdanie każdego, kto o tym słyszy i zna albo osobiście, albo z opinii osoby. Niech im Bóg szczęści i nie pamięta! I Jagusia Brocka idzie za mąż już; dobrze, że babka nie patrzy na to wszystko, co się dzieje. Pamiętasz Polcia Krzysztofowicza, kuzyna męża; ożenił się z Jerzmanowską Kasią, siostrzenicą radcy Ostrowskiego z Komisji Skarbu. Jej wuj Paweł Jerzmanowski, który był z Napoleonem na Elbie, pułkownik czy jenerał, ożeniony z jedną z dam byłych przy Józefinie, mieszka podobno rue Lafitte No 21 w Paryżu. Bardzo kochał kiedyś swoją siostrzenicę, chciał ją nawet mieć przy sobie, ale rodzice nie dali; teraz poszedłszy za mąż pisała do niego, adresowała jak wyżej i list przyszedł retro, refusé [1] napisano. Mój drogi, bądź tak dobry i każ się dowiedzieć, czy mieszka jeszcze pod tym numerem na tej ulicy, czy gdzie indziej, czy żyje jeszcze, i donieś. Tylko nie zapominaj, mój kochany; on już od wieków tam zamieszakały. Babcia woła: kończ, bo w tej chwili tu przyszła i nosi Twego imienniczka, a śpieszy się do domu. Ściskam Cię więc z duszy wraz z mężem i w każdy paluszek całuję. Wszystkim się kłaniaj i Nak[waskiej], jak ją zobaczysz. Dzieciaki wujaszkowi rączki całują. [1]   Retro ,  refusé  – z powrotem, nie przyjęty. 
   ",
15,['Mikołaj Chopin'],['Fryderyk Chopin'],Warszawa,Paryż,1841-01-09,,"[Warszawa, 9 stycznia 1841]",Mikołaj Chopin do Fr. Chopina w Paryżu," Drogi mój Fryderyku. Ostatni Twój list przyszedł do nas w Wigilię Bożego Narodzenia; w tym dniu całą rodziną byliśmy zebrani na wieczerzę, jak to, jeśli pamiętasz, nakazuje tradycja, a także, by urządzić Gwiazdkę dla dzieci Twej siostry. Jakże cieszą się te urocze istotki na widok tych drobiazgów odpowiednich dla ich wieku. Miałbyś wiele przyjemności widząc, jak biegały od jednej rzeczy do drugiej, ciągle podskakując. Ale dosyć już o tym, powiem Ci tylko, że byłem niespokojny, bo nie mogąc przypuścić, byś zapomniał o 6 grudnia, obawiałem się, czy to czasem zdrowie nie przeszkodziło Ci wziąć pióra do ręki. List Twój przyniósł mi miłe uspokojenie, i dziękuję Ci za ten list. Moje drogie dziecko, pochwalam pochlebne zdanie młodzieńca – wiesz, kogo mam na myśli – co do dwóch osób, o których Ci mówiłem; czas mu dowiedzie, czy miałem słuszność, czy nie. Ale wreszcie, jak mówi doktor Panglos w Kandydzie, wszystko w świecie dzieje się najlepiej; z charakterem tak lekkim, sądzę, że ów młodzieniec mógłby mieć wielkie przykrości... Siostry napiszą Ci o tym obszerniej, a p. Anat[olowa Nakwaska] dopowie szczegóły. Bardzo nas cieszy, że – jak nam donosisz – masz taką opiekę, ale byliśmy też ciekawi wiedzieć trochę o tej zażyłości. Pocztą z Petersburga odebrałem wczoraj okulary i szkła, któreś mi przysłał; posługuję się nimi pisząc do Ciebie, by podziękować Ci za przysługę, jaką mi wyświadczyłeś. Czytałem z przyjemnością życzenia poczciwego Antosia, jako też czcigodnego W[odzińskiego]; zechciej podziękować im za nie ode mnie. Był tutaj Twój przyjaciel Tytus, jest trochę niezdrów i zamierza pojechać do Greifenberg, gdyż odczuwa ból z powodu guza, który mu rośnie pomału na piersiach, między skórą i kośćmi. Co do nas, czujemy się jako tako, w ciągu trzech miesięcy wychodziłem zaledwie trzy lub cztery razy; na szczęście nie mam żadnych interesów, które by mnie zmuszały do opuszczania pokoju, a Twoja matka, mimo słabości, które ją od czasu do czasu nawiedzają, trzyma się jeszcze nieźle. Mówiąc szczerze – tylko serca nasze są zawsze te same, zachowują całą siłę przywiązania do dzieci, wśród których i Ty nie jesteś zapomniany. Tak więc ściskamy Cię bardzo serdecznie. Ch. Żywny Cię pozdrawia, Skar[bek] jest zadowolony, Elsner miewa się dobrze; jak mi mówiono, komponuje stale rzeczy o charakterze kościelnym. ",
24,['Fryderyk Chopin'],['Adolf Gutmann'],Paryż,Paryż,1841-04-01,1841-04-30,"[Paryż, kwiecień 1841]",List Fryderyka Chopina do Adolfa Gutmanna," Drogi przyjacielu. Musisz zobaczyć się z Panią Bouctot z Rouen, która mieszka w hotelu des Empereurs przy ul. de Grenelle St. Honoré Nr 22. Chodzi o lekcje dla jej córki. Będzie u mnie jutro o 9-tej rano. Jeśli masz czas, przyjdź do mnie. Trzeba, żeby grywała, nie będzie długo w Paryżu. Twój Ch . "," List Fryderyka Chopina do Adolfa Gutmanna w Paryżu, „Cher ami, Il faut | que tu voye Mad.[ame] Bouctot de Rouen [...]”, sygn.: „Ch”, [Paryż], [04\/1841], s. 2. "
21,['Heinrich Heine'],['Fryderyk Chopin'],Paryż,Paryż,1841-04-19,,"[Paryż, prawdopodobnie 19 kwietnia 1841] Poniedziałek",Henryk Heine do Fr. Chopina w Paryżu," Mój drogi Chop! Proszę Pana o doręczenie mojej służącej biletów, lecz zamiast dwóch proszę o danie mi trzech. Później wyjaśnię tę prośbę. Mam nadzieję, że czuje się Pan dzisiaj dobrze. Oddany Henryk Heine. ",
22,['Eugène Delacroix'],['George Sand'],,Paryż,1841-04-24,,"Czwartek, 24 [kwietnia 1841]",Eugeniusz Delacroix do George Sand w Paryżu," Droga moja. Daruj, że dziś się nie stawię. Jestem do niczego i boli mnie gardło. Nie pójdę dziś z Panią oglądać tego magnetyzera, muszę się wyleczyć, by móc iść na koncert pojutrze. Zawiadom mnie słówkiem, o której godzinie mam przyjść po Panią, by wyruszyć razem. Truly yours + ",
23,['Stefan Witwicki'],['Fryderyk Chopin'],Paryż,Paryż,1841-04-29,,"[Paryż], 29 kwietnia 1841",Stefan Witwicki do Fr. Chopina w Paryżu," Poślij, proszę, ten list Twojej matce. Całuję Cię S. W. ",
25,['Fryderyk Chopin'],['Breitkopf & Härtel company'],Paryż,Lipsk,1841-05-04,,"5, Rue Tronchet, Paryż, 4 maja 1841",Do firmy Breitkopf & Härtel w Lipsku," Szanowni Panowie. Przed kilku miesiącami otrzymałem list od Panów, w którym byliście łaskawi ofiarować mi się nadal jako wydawcy, nie ma tam jednakże wzmianki o Walcu (wydanym w Paryżu u Pacciniego), który uważałem za stosowne przesłać swego czasu Panom. Ponieważ obecnie mam kilka utworów przeznaczonych do wydania (między innymi Allegro de concert , Fantazję itd.), pragnąłbym, aby przed przystąpieniem do umów dotyczących tych nowych utworów Panowie byli tak dobrzy i odpowiedzieli mi w dwóch słowach w sprawie tego Walca oraz przesłali mi należność według cen moich ostatnich kompozycji. Oczekuję rychłej odpowiedzi. Oddany Chopin. ",
28,['Fryderyk Chopin'],['Anton Schindler'],Paryż,Akwizgran,1841-05-22,,"22 maja 1841, Paryż",Do Antoniego Schindlera w Akwizgranie," Drogi Mistrzu. Pozwalam sobie polecić Panu młodego kompozytora, którego nazwisko z pewnością jest Panu znane. P. Alary ma spędzić kilka dni w waszym mieście i pragnąłby bardzo zawrzeć tak interesującą dla niego znajomość z Panem. Oddany Chopin.  ",
29,['Fryderyk Chopin'],['Julian Fontana'],Nohant,Paryż,1841-06-01,1841-06-30,"[Nohant, ok. połowy czerwca 1841]",Do Juliana Fontany w Paryżu," Moje Kochanie, Posyłam Ci sto franków na rozmaite wydatki, z których najprzód odbierzesz sobie na Szarywary, oddasz za komorne (owe światło), zapłacisz w domu listy odźwiernemu, bukieciarkę, co się o sześć upomina. Kupisz mi u Houbigant Chardin na Faub. St. Honoré mydło benjoin, 2 pary rękawiczek szwedzkich (znajdziesz gdzie w szafie starą na miarę), flakon patchouli, flakon bouquet de Chantilly. W Palais Royal, w galerii po stronie teatrów, prawie we środku, jest duży sklep galanterii (jak u nas mówią); ma dwa okna z wystawami rozmaitych szkatuł, figlów i nicości, świecących, eleganckich i drogich. Tam się spytasz, czy nie mają rączki ze słoniowej kości do drapania sobie głowy. Musiałeś widzieć podobny figiel nieraz: mała rączka, zakrzywiona zwykle, biała, na czarnym kijku osadzona. Zdaje mi się, żem tam taką widział; spytaj się, a powiedzą Ci. Otóż wyszukaj ten figiel i przyślij, jeżeli nb. nie drożej jak 10, 15, 20 albo i 30. Niech Ci Pleyel da egzempl. moich Preludiów, a od Schl[esingera] weź moje wszystkie Etiudy. Jeżeli mój biuścik Dantana jest u Sussa, kup 2 i każ dobrze na drogę zapakować; jeżeli nie, idź, proszę Cię, do Dantana, co mieszka na St. Lazare, tam gdzie Alkan (którego uściskaj, jak zobaczysz), i spytaj się, czy można je mieć i gdzie dostanie (za jedną drogą przypomnij mu mój brązowy, co miał kazać ulać). Znajdziesz w szafce u góry butelkę blaszaną płaską, obszytą we flanelę, co się na brzuch przykłada z ciepłą wodą, także poduszkę nową nadymaną, co to na drogę kupiłem. Dodasz do tego jeszcze Kastnera i przyślesz zapakowawszy (a raczej masz emballeura [1] naprzeciwko): każ zapakować w pakę stosownej wielkości, dobrze opakować i przyślij par Lafitte et Cayard , adresowane do mnie tak jak listy. Uwiń się, bardzo Cię proszę. Resztę pieniędzy zachowaj na inne przesyłki. Schlesingera nie płać i nie opóźniaj dla niego, gdyby Kastnera nie miał, ale Cherubiniego traité , zdaje mi się, du contre point [2] (nie wiem dobrze tytułu) przyślij koniecznie. Jeżeli Ci Cherubiniego nie będzie chciał dać bez pieniędzy, to zapłać, bo może to sam Cherubini wydał, a on tylko komisjoner. Do Troupenasa za parę dni przez Ciebie napiszę. Ściskam Cię, bo poczta odchodzi. Wybacz mi, mój stary, ale w niedzielę list odbierzesz. Wyślij w poniedziałek. Ch. [1]   Emballeur  – pakier, ekspedytor. [2]   Traité… du contre point  – rozprawa o kontrapunkcie. ",
31,['Fryderyk Chopin'],['Julian Fontana'],Nohant,Paryż,1841-06-27,,"[Nohant], Niedziela, [27 czerwca 1841]",Do Juliana Fontany w Paryżu," Posyłam Ci Tarantellę . Bądź łaskaw, przepisz, ale wprzódy pójdź do Schlesingera albo do Troupenasa i zobacz Recueil [1] Rosiniego śpiewów lepiej przez niego wydany, gdzie jest Tarantella (en la) , nie wiem, czy na 6\/8, czy na 12\/8 pisana. Piszą i tak, i tak, ale wolałbym, żeby tak była jak Rossiniego. Więc jeżeli na 12\/8 albo, co może być, na  [oznaczenie alla breve ] z trójkami, przepisując zrób jeden takt z dwóch. Rozumiesz, kochanie. Będzie więc: [przykład nutowy] Także, proszę Cię, zamiast znaków powtarzania wypisz wszystko. Pośpiesz się i oddaj Leonowi z moim listem do Schuberta. Wiesz, że przed 8-mym przyszłego wyjeżdża on z Hamburga, a 500 fr. nie chciałbym stracić. Co się Troupenasa tyczy, to masz czas. I jeżeli takt niewłaściwy mojego manuskryptu, to go nie dawaj, tylko jeszcze przepisz, a oprócz tego jeszcze 3-ci raz przepisz dla Wessela. Znudzi Cię to paskustwo [!], przepisywanie, ale mam nadzieję, że nic gorszego tak prędko nie napiszę. Także, proszę Cię, zobacz numer ostatniego dzieła , to jest numer Mazurków ostatnich czyli też Walca, co wyszedł u Pacciniego, i następny numer daj Tarantelli . Spokojny jestem, bo wiem, żeś mi chętny i sprawny. Myślę, że żadnego podobnie obarczonego poleceniami ode mnie listu nie odbierzesz. Gdyby nie to, że jedną nogą tylko w domu być mogłem przed wyjazdem, nie miałbyś tej nieprzyjemności. Jeszcze nie koniec. Charles zapomniał blaszanej, we flanelę obszytej butelki do gorącej wody na brzuch. Wygląda tak: [Rysunek] Jeżeli ją w szafie znajdziesz, przyślij, proszę Cię. Także kup mi Witwickiego , bo go nie mam. Idź także do Palais Royal, kup mi pod numerem 37 (zdaje mi się) w galerii po stronie teatru bluzę en toile crue [2] za 14 fr., blouse de chasse fermé par devant, forme de chemise [3] . Jeżeli nie 37, to 47 albo 27, krawiec taki tuzinowy. Forma sklepu taka: [Plan z objaśnieniami: galeria, wchód, korytarz itd.] Jeden jest, co ma bluzy takie. Kupiłem u niego temu tydzień: guziczki z perłowej macicy, porządnie szyta, dwie kieszonki na piersiach itd. [Ustęp od słów: „Jeszcze nie koniec” do „na piersiach itd.”, w oryginale przekreślony przez Chopina]. Nie trzeba, Kochanie. Zreflektowałem się. Jeżeli mi potrzeba będzie, to Ci napiszę. Więc zatrudnij się Tarantellą , oddaj ją Leonowi. Powiedz Leonowi, żeby pieniądze, które odbierze, u siebie zatrzymał do mego przyjazdu. Jeszcze raz Cię przepraszam za moje natręctwo. Odebrałem dziś jeden list od moich, któryś mi przysłał. Powiedz portierowi, żeby Tobie wszystkie moje listy oddawał. Nie zapomnij o mnie. Twój Ch. [1]   Recueil  – zbiór.  [2]   En toile crue  – z szarego płótna.  [3]   Blouse... de chemise  – bluzę myśliwską zapinaną z przodu, podobną do koszuli. ",
32,['Fryderyk Chopin'],['Julian Fontana'],Nohant,Paryż,1841-07-18,,"[Nohant, 18 lipca 1841] Niedziela w nocy",Do Juliana Fontany w Paryżu," Moje Kochanie. Posyłam Ci list do Pleyela dla Buchholtza, o którym mi ojciec istotnie w swoim liście pisał. Także piszę Pleyelowi, że prosiłem Ciebie, żebyś był u niego o loyer [1] . Jeżeli u Ciebie Grudzień, tutaj nie piękniej; dziś w nocy wiatr drzewa ogromne z korzeniami powyrywał, ale Ś-ty Medar[d], to jest owe 40 dni jutro się kończą, więc nadzieja na pogodę. Między nami o czasie mowa!!! – Moje Kochanie, stary Bracie, zagram Ci kiedyś jeszcze może po ciemku na przeprosiny, jeżeli będziesz jeszcze dysponowany słuchać podobnej mojej justyfikacji. Ściskam Cię najserdeczniej, mój poczciwy Julianie. Pisz. Jasio niech mi, poczciwiec, słowo napisze. Ch. [1]   Loyer – czynsz, opłata za wynajmowaną rzecz; tu mowa o wypożyczeniu na jakiś czas fortepianu. ",
33,['Fryderyk Chopin'],['Julian Fontana'],Nohant,Paryż,1841-07-21,,"[Nohant, 21 lipca 1841] Środa",List Fryderyka Chopina do Juliana Fontany," Moje Kochanie! Bądź, proszę Cię, u Pleyela z tym, listem, mów z nim samym. Piszę mu o fortepian lepszy, bo mój niedobry. Przeczytaj list jego i zapieczętuj. Dowiesz się z niego, że Ciebie proszę o odpowiedź. Odpisz mi zaraz, kiedy może go w gotowości trzymać do wysłania, żebym mógł z posłańcem z Châteauroux rzeczy urządzić. Wątpię, żeby mi odmówił albo na później odłożył. Gdyby jednakże tak było, nie daj mu kułaka, tylko mi napisz. Jeszcze raz Cię przepraszam za komisa, ale to nie ostatnie , nie bój się. Twój Ch. Pisz. "," List Fryderyka Chopina do Juliana Fontany w Paryżu, „Moje kochanie. Bądź proszę Cię u Pleyela z tym listem […]”, sygn.: „Ch”, [Nohant], środa, [21\/07\/1841], s. 2. "
34,['Fryderyk Chopin'],['Julian Fontana'],Nohant,Paryż,1841-07-26,,"[Nohant], Poniedziałek w nocy, [26 lipca 1841]",Do Juliana Fontany w Paryżu," Moje kochanie. Dziękuję Ci za list z domu i proszę cię, oddaj ten list na bursę (tylko sam , proszę cię). – Przepisz jeszcze raz Tarantellę dla Wessela i oddaj mój manuskrypt Troupenasowi (to jest à Mr Masset). Przeczytaj list, co do niego piszę, zapieczętuj i powiedz mu dzień wyjścia Tarantelli w Hamburgu, jeżeli wiesz, to jest, jeżeli Schubert mi odpisał. (Co się ma znaczyć, że jeżeli z Hamburga list do mnie przyjdzie, to odpieczętuj, zobacz i zaraz Troupenasowi powiedz; wówczas także Wesselowi poślej pocztą Tarantellę i napisz dzień publikacji .) Za Jasia list bardzo ci dziękuję, kochanie – jużem ci pisał, że mu odpiszę. – Co się ciebie tycze, pieniądze Troupenasa zanieś Albrechtowi za rachunek albo aconto rachunku ostatniego winnego, na rue Pigal[le]. Niech ci da rachunek, żebym wiedział, ile mu się należy. Uściskaj go najserdeczniej i życz im szczęścia. – Oboje tego warci. Leona jak zobaczysz, tak się pokłoń bardzo grzecznie. Kochaj mnie po staremu, nie krzyw się za komisa – wystaw sobie, żeśmy na lekcji Mackartnego – wystaw sobie, że mam nos coraz dłuższy, a rozum coraz krótszy – że jeszcze 30 lat, a ani słychu, ani widu. – Pocież [!] się, że nie masz romatyzmu albo guty [1] – albo żeś do starego Wołoskiego nie podobny, albo że jakowe podobne nieszczęście na ciebie nie spadło. – Pociesz się tym – jest to i moja jedyna pociecha, chociaż ja bliższy Wołoskiego od ciebie. Twój szczery i stały F. [1]  Guta (z fr.  goutte ) – podagra. ",
36,['Fryderyk Chopin'],['Julian Fontana'],Nohant,Paryż,1841-07-29,,"[Nohant, 29 lipca 1841]",Do Juliana Fontany w Paryżu," Moje Kochanie. Kiedyś taki dobry, bądźże do końca. Idź do Rulażu [1] , który jest Mrs Hamberg et Levistal , successeurs de Mr Corret fils ainé et C-nie: Rue de Marais St. Martin Nro 51 à Paris , i każ im zaraz posłać po fortepian do Pleyela, żeby nazajutrz mógł wyruszyć. Rulażowi każ, żeby to poszło par envoyé accéléré et non ordinaire [2] . Kosztuje to drożej, ale daleko prędzej idzie. Będzie kosztować podobno 5 fr. od centnara. Ja tutaj zapłacę, a Ty tylko każ sobie dać kwit , czyli recypisse , na którym Ci napiszą, ile waży i kiedy pójdzie, i kiedy się obowiązują, że przyjdzie do Châteauroux. Jest to rulaż, co prosto idzie do Tuluzy, a składa tylko rzeczy po drodze, więc trzeba, żeby adres na fortepian Pleyela nie był  à la Chatre , tylko Mme Dudevant  à Châteauroux (jak u góry napisałem). W Châteauroux dom korespondencyjny wie o tym i zaraz mi go przyśle. Owe recypisse to tylko dlatego chcę, żeby rulaż więcej zobowiązać; nie potrzebują mi przysyłać, bo to tylko od przypadku jakichciś reklamacji, jakie by zajść mogły, co by to nam potrzebne było. Tutaj w Châteauroux korespondent powiada, że par accéléré we cztery dni przyjdzie z Paryża, Więc niech Ci się zobowiążą za 4 albo najdalej za 5 dni dostawić do Châteauroux. Każ więc położyć adres à Châteauroux (powiedz Pleyelowi, że mu w tych dniach z podziękowaniem napiszę). Weź rewers na accéléré od p. Hamberg et Levistal. Uwiń się i napisz mi słowo poczciwe. Teraz do naszych interesów. Jeżeli ci Pleyel nie dogadza, a myślisz, że Erard lepiej będzie, to zmień, ale nie rób lekko tego: przekonaj się, czy istotnie Erard będzie usłużny. Nie wiem, dlaczegobyś miał się trzymać Pleyela, jeżeli tamten usłużniejszy, nawet selon toutes les prohabilités [3] powinni być tam grzeczni dla Ciebie. Co się Tarantelli tycze, zapieczętuj i poślij ten list do Hamburga. Bojąc się, aby nie opóźnić listu tego, jutro Ci jeszcze napiszę o innych rzeczach, wedle Troupenasa itd., a teraz ściskam Cię Ch. Antosiowi podziękuj za dobre chęci. Ale nie będę go obciążał żadnymi komisami. Życz mu dobrej drogi. Jasia uściskaj i powiedz, żeby pisał. Pleyelowi powiedz, że mu z podziękowaniem napiszę. 
 
 [1] Rulaż (z fr. roulage ) – przedsiębiorstwo przewozowe. [2] Par envoyé... ordinaire – przesyłką przyspieszoną, nie zwykłą. [3] Selon toutes les probabilités – według wszelkiego prawdopodobieństwa. ",
35,['Fryderyk Chopin'],['Schuberth & Co. company'],Paryż,Hamburg,1841-07-29,,"5, rue Tronchet, 29 lipca 1841",Do firmy Schuberth & Co. w Hamburgu," Szanowny Panie. Przesyłając Panu Tarantellę prosiłem o łaskawe zawiadomienie o terminie, w którym Pan zamierza ją wydać. Nie otrzymawszy odpowiedzi na to pytanie, ponawiam je oczekując odwrotnej wiadomości, ażeby móc odpowiedzieć na zapytania panów wydawców w Paryżu i Londynie. Proszę przyjąć uprzejme pozdrowienia. Fr. Chopin. – patrz na odwrocie – na końcu, to jest tam, gdzie pisano sempre animato et crescendo w 8 takcie, powinno być w basie (*) fa-bemol (fes) zamiast la-bemol (as), jak to zrobił kopista [następuje odpis taktów 39–36, licząc od końca Tarantelli ] – to samo 8 taktów dalej [następuje kopia 28 taktu od końca Tarantelli ] (*) (fa-bemol) fes zamiast as. ",
37,['Katarzyna Diller de Pereira'],['Fryderyk Chopin'],Wiedeń,Paryż,1841-08-06,,"Wiedeń, 6 sierpnia 1841",Katarzyna Diller de Pereira do Fr. Chopina w Paryżu," Tysiączne dzięki, mój najdroższy Panie, za miłe słowa, które mi od Pana wręczyła panna Fryderyka Müller. Każde słowo z ręki Pana warte jest tyle co cała stronica, a sto zdań nie powiedziałoby mi więcej niż to, co znajduję i czytam w tych kilku słówkach przyjaźni skreślonych przez mego drogiego i kochanego Fryderyka, bo one w sposób równie prosty, jak wzruszający wyrażają uczucia i tkliwą pamięć, którą Pan dla mnie żywi. Wyczytałam w nich to wszystko; czuję się zaszczycona i szczęśliwa, a pragnąc się odwdzięczyć za ogromną przyjemność, jaką mi sprawiło pismo Pana, posyłam Panu przez naszego drogiego przyjaciela Dessauera małą sakiewkę, którą zaczęłam robić na dzień Jego urodzin! Jest zupełnie podobna do tej, którą zrobiłam dla mego drogiego przybranego syna, Pańskiego brata z wyboru. Proszę łaskawie przyjąć tę małą pamiątkę, noszącą barwy Pańskiej ojczyzny, oraz tyle serdecznych życzeń szczęścia, że gdyby nie przyjaciel Dessauer, który je Panu na swój sposób wyrazi, mógłby Pan niemal w nie uwierzyć. Oby Niebo Pana błogosławiło i obsypywało Go wszystkimi rozkoszami i powabami życia, jakich Pan tylko pragnie. Oszalałam na punkcie Chopina od chwili, gdy Pańska czarująca uczennica – która mówiła tylko o Panu wzruszając nas do głębi serca – doręczyła mi dowody Pańskiej zawsze jednakiej przyjaźni. Jakże to wiele mówi! List od naszego kochanego Chopetza [!], tak dobry jak krótki; mniejsza z tym! Wiem, ile to poświęcenia Pana kosztuje: dlatego dziękuję za dowód, że serce Pana mówi do mnie całkiem szczerze, i za to, że mogę bez wyrzutów sumienia oddać się szczęściu, które mi dała pamięć Pana. Adieu , mój synu najdroższy! Kochaj mnie zawsze trochę i myśl o Twojej starej mateczce – często i wiele. A kiedy będzie Pan bardzo dobrze usposobiony i zechce mi sprawić przyjemność, wówczas (wybacz mi moją śmiałość) przyślij mi swój portret jako pendant do portretu Dessauera dem lieben Schmerzensohn [1] , który podarunkiem tym sprawił mi szaloną radość, ogromną i nieporównaną. Odnalazłam naszego Dessauera: zawsze taki sam, lecz nie mogłam wiele cieszyć się urokiem jego miłego towarzystwa, gdyż biedaczek bardzo źle się czuł tu u nas. Z tego powodu odmawiamy sobie przyjemności zatrzymywania go dłużej. – Więc niech go Pan zabiera, lecz proszę strzec go i opiekować się nim tkliwie, mój drogi i dobry Panie! Ach, gdybym mogła! gdybym była wolna! Nie pozwoliłabym mu wyjechać samemu. Pojechałabym wraz z nim, ażeby chronić go przed wszelkim niebezpieczeństwem. I ażeby zobaczyć go znów razem z moim kochanym Fryderykiem. Adieu – proszę myśleć o mnie. Katarzyna Mateczka. [1]   Dem lieben Schmerzensohn  (niem.) – kochanemu dziecku boleści. ",
38,['Fryderyk Chopin'],['Julian Fontana'],Nohant,Paryż,1841-08-09,1841-08-10,[Nohant]. W nocy z 9 na 10 sierpnia 1841,List Fryderyka Chopina do Juliana Fontany ," Moje Kochanie. Dziękuję Ci za wszystkie Twoje dobre komisa. Dziś, tj. 9-go, odebrałem fortepian, a tamte rzeczy 2-go dnia. Biuściku mego do domu nie posyłaj, tylko w szafie zostaw, bo by się przelękli. Jasia uściskaj za list. Napiszę mu kilka słów wkrótce. Jutro zapewne odeślę mojego starego służącego, który głowę tutaj traci. Jest to poczciwy człowiek i umie służyć, ale maruda i niecierpliwi tutaj ludzi. Odeślę go zapewne, powiedziawszy mu, żeby na mnie w Paryżu czekał. Więc jeżeli Ci się pokaże w domu, nie zlęknij się – jest to jedyny sposób pozbycia go się; powiedz mu, żeby na mnie w domu czekał, a za tydzień albo dwa napisać mu, że albo później wrócę, jakem myślał, albo że co innego, i dać mu krzyżyk na drogę. – Zresztą tutaj jaka taka pogoda. – 3 dni czekał w Châteauroux człowiek na fortepian, którego wczoraj odwołać kazałem odebrawszy Twój list; a fortepian jaki głos ma, jeszcze nie wiem, bo nie odpakowany: dopiero jutro ma być ten wielki wypadek. Co się z poszukiwaniem na rulażu tycze, daj pokój, bo nie warto się kłócić. Zrobiłeś, jak mogłeś, najlepiej; parę kropel złej krwi i kilka dni straconych na oczekiwaniu nie warte, tylko nos porządnie sobie utrzeć po skończonej sprawie. Więc zapomnij i moje komisa, i Twoją sprawę. Drugi raz, da Pan Bóg doczekać, lepiej będzie. Późno w nocy Ci piszę te kilka słów. Jeszcze Ci raz dziękuję za Twoje sprawunki, którym nie koniec, bo teraz afera Troupenasa Ci będzie wisieć na karku. O tym Ci obszerniej kiedyś napiszę, a dziś dobrej nocy Ci życzę i niech Ci się nie śni jak Jasiowi, żem umarł, tylko niech Ci się śni, że się rodzę albo coś podobnego... W istocie teraz tak łagodny czynię się jak dziecko w pieluchach, i żeby mię kto na paskach chciał wodzić, bardzo bym się cieszył, nb. z bardzo dobrze owatowaną czapką na łepecie, bobym się – czuję – co moment potykał i przewracał. Na nieszczęście, zamiast pasków zapewne mię czekają szczudła czy kule, jeżeli się ku starości dzisiejszym krokiem dostanę. Niegdyś śniło mi się, żem umarł w szpitalu, i tak mi to w głowie utkwiło, że zdaje mi się, że wczoraj. Jeżeli mnie przeżyjesz, dowiesz się, czy w sny wierzyć trzeba; temu kilka lat co innego mi się śniło, ale się nie wyśniło. I teraz śnię na jawie; szałki-opałki, jak to powiadają; dlatego Ci takie głupstwa piszę. Nieprawda? Przyślij mi rychło list z domu i kochaj starego. Ch . "," List Fryderyka Chopina do Juliana Fontany w Paryżu, „Moje kochanie. Dziękuję ci za wszystkie Twoje dobre komissa. [...]”, sygn.: „Ch”, [Nohant, 9\/08\/1841], s. 4. "
39,['Fryderyk Chopin'],['Julian Fontana'],Nohant,Paryż,1841-08-10,,"[Nohant, 10 sierpnia 1841]",Do Juliana Fontany w Paryżu," Moje Kochanie. Mój sługus dziś zupełnie odprawiony. Odjeżdża i zapewne będzie w domu, to jest u Ciebie, razem z listem tym. Jeżeli, ma rzeczy jakie w domu, to mu oddaj, czyli niech je sobie weźmie. Zapłacony zupełnie , żadnych pretensji mieć nie może. Proszę Cię, nie chciałbym tylko, aby przypadkiem w domu mieszkał. On dobrze z portierem, więc może by mu pozwolił. Proszę Cię, nic z nim już nie mam. Ty go nie bierz za żadne pieniądze, bo Ci więcej wyekspensuje, jak co warto. Wczoraj pisałem w nocy jeden, dziś drugi Ci piszę list, że go zupełnie a zupełnie odprawił[em]. Żebyś go nie trzymał w domu przypadkiem. Twój Ch. ",
40,['Fryderyk Chopin'],['Julian Fontana'],Nohant,Paryż,1841-08-18,,"[Nohant, 18 sierpnia 1841] Środa w nocy",Do Juliana Fontany w Paryżu," Moje Kochanie. Dziękuję Ci za Twój poczciwy list. Odpieczętowywaj wszystkie, które Ci się będą zdawać potrzebne. Troupenasowi nie dawaj manuskryptu, póki Schubert nie napisze dnia wyjścia z druku. Zapewne niedługo odpowiedź będzie przez Leona. Szkoda, że na Berlin poszła owa Tarantella , bo jak z tego listu Schuberta widziałeś, Liszt w te pieniężne rzeczy wmieszany i mogę mieć nieprzyjemności, bo to Węgier drażliwy, gotów myśleć, że ponieważ nie kazałem oddawać manuskryptu, tylko za pieniądze, gotów myśleć, że mu nie wierzę albo coś podobnego. Nie wiem co, ale mam poczucie, że będzie pasztet. Leonowi słabemu nie mów nic o tym, bądź u niego, jeżeli Ci tak wypada, i pokłoń się ode mnie; podziękuj (chociaż nie ma za co) i przeproś za ambarasy, bo to zawsze grzeczność jego podjąć się przesyłki. Także Pleyelowi się pokłoń, którego zobaczysz, skoro Ci bilet pomieszkanny Portales przyśle (jak wiesz Ty i Pleyel). Powiedz mu, żeby mi wybaczył, że do niego nie piszę (nie mów mu, że mi bardzo kiepski fortepian przysłał). Twoja mleczarka to épicier [1] na rue Castellane naprzeciwko du marché [2] . U niego skład mleka co dzień rano. List do rodziców, proszę Cię, sam, ale tylko sam, na bursę przed 4-tą wrzuć. Daruj, że Cię tym zajmuję, ale wiesz, ile mi idzie o list do moich. Zapewne Ci Escudiery przyślą ów album sławny. Jeżeli chcesz, możesz Troupenasowi powiedzieć, żeby Escudierowi powiedział ode mnie, żeby Tobie jeden egzemplarz przysłał dla mnie; ale jeżeli go nie chcesz, to daj pokój. Jeszcze jedna nuda: powoli przepisz jeszcze raz ową nieszczęśliwą Tarantellę , którą się Wesslowi pośle, skoro się dzień będzie wiedzieć. Jeżeli Cię tak nudzę tą Tarantellą , to bądź pewny, że ostatni raz. Stąd Ci pewno żadnego nie poślę manuskryptu. Gdyby za tydzień żadnej wiadomości od Schuberta nie było, to mi napisz, proszę Cię ale się Leonowi nie naprzykrzaj o mnie. W takim razie oddałbyś manuskrypt Troupenasowi. Ale o tym ja do niego napiszę. Tymczasem ściskam Cię serdecznie. Twój Ch. Pisz, jak tylko będziesz miał moment. [1]   Épicier  – kupiec kolonialny. [2]   Du marché  – bazaru, targu. ",
41,['Fryderyk Chopin'],['Julian Fontana'],Nohant,Paryż,1841-08-20,,"[Nohant, 20 sierpnia 1841], Piątek w nocy",Do Juliana Fontany w Paryżu," Moje Kochanie. Więc posyłam Ci list do Bonnota: przeczytaj, zapieczętuj i oddaj, a jeżeli przechodząc po ulicach, na których (wiesz dawno), że mieszkać mogę, znajdziesz coś dla mnie dogodnego, proszę Cię, napisz mi. Teraz już kondycja schodów nie egzystuje. Posyłam Ci list do Dessauera, co mi tutaj w liście pani Diller z Austrii przyszedł. Czyś Ty mi go przysłał? ale Twej ręki nie poznałem. Dzisiaj przyszedł. Mniejsza o to. Dessauer musi być już z powrotem w Paryżu. Spytaj się Schl[esmgera], on wie o tym zapewne. Charles już zapewne wrócił. Dessauerowi niewiele detaillów o mnie dawaj; nawet nie mów, że mieszkania szukasz (nawet Antosiowi, bo on pannie de Rozières, a ona plotka i kakety [1] byle z czego robi, które aż mnie tutaj na dziwny sposób dochodzą... Wiesz, co to czasem z niczego urośnie, jak przejdzie przez buzię, co rozmaże i co innego zrobi... Wiele by mówić, ale z rzeczy najniewinniejszych, com Ci pisał, de retro mi tu ową drogą woły poprzychodziły). Do Jasia nie piszę, ale mu powiedz, że napiszę. Co mi o Polsce piszesz, to mi się zabawnym zdaje; daj Boże, ale mi się nie zdaje. – Co się nieszczęśliwej Tarantelli tycze, zapewneś oddał Troupenasowi (to jest Massetowi), a jeżeli sądzisz, poślij Wesslowi pocztą. Każ, żeby Ci zaraz odpisał, że odebrał (i jeżeli Schubert nic nie odpisał, napisz mu słowo, żeby zaraz Cię uwiadomił, i uwiadom Wessela). Dużo Tobie listów pisać, ale może Cię to bawi? Tutaj od kilku dni czas przeładny, ale co moja muzyka, to brzydka. Pani Viardot spędziła tu 15 dni; muzykowaliśmy mniej, aniżeliśmy co innego robili. Pisz mi, proszę Cię, co chcesz, ale pisz. Jasio niech będzie zdrów. Ale, ale! Nie zapomnij na expl. Troupenasa napisać: Hamburg chez Schubert, Londres Wessel, i Wesslowi także. Za parę dni przyślę Ci list do Mechettego do Wiednia, któremu coś obiecałem. Jeżeli zobaczysz Dessauera albo Schlesingera, spytaj się, czy listy do Wiednia trzeba frankować. Ściskam Cię. Bądź zdrów. Ch. [1]  Kakety (z fr.  caquets ) – plotki. ",
42,['Fryderyk Chopin'],['Pietro Mechetti'],Paryż,Wiedeń,1841-08-23,,"5, rue Tronchet, Paryż, 23 sierpnia 1841",Do Piotra Mechettiego w Wiedniu," Drogi Panie Mechetti. Mam w chwili obecnej rękopis do Pańskiej dyspozycji. Jest to rodzaj fantazji w formie poloneza i nazwę ją Polonezem . Jeżeli dogadza Panu cena 25 ludwików na Niemcy, niech Pan będzie tak dobry i napisze mi słówko, określając, w jaki sposób chciałby Pan dokonać wzajemnego przekazania oraz czas wydania. W przeciwnym wypadku proszę mi jednak odpisać, abym mógł inaczej rozporządzić swym rękopisem. Przypominam się Pańskiej przyjaznej pamięci oddany Chopin. Tysiączne pozdrowienia i wyrazy szacunku dla pana Malfati i jego rodziny. ",
43,['Fryderyk Chopin'],['Julian Fontana'],Nohant,Paryż,1841-08-24,,"[Nohant]. Wtorek, [24 sierpnia 1841]",Do Juliana Fontany w Paryżu," Moje Kochanie. Odebrałem dziś Twój list, w którym mi donosisz o Troupenasie. Dziękuję Ci, 300 się należało. Także dziękuję Ci za Albrechta. Zapewne jużeś dostał list mój do Bonnota. Zapewne jużeś się dowiedział, czy się frankują listy do Wiednia? Albo jeżeli Dessauer przyjechał, poradź się, jak oddać na pocztę mój list do Mechettego. Jest to interes pieniężny, więc nie chciałbym, żeby list gdzie w Austrii zaginął; bo wiesz, jak lubię pisać. Proponuję mu nowy manuskrypt (rodzaj poloneza, ale to więcej fantazja). To raz. Teraz drugie. Bądź u Rotha z listem, który przeczytaj i zapieczętuj. Mieszka on na ulicy Neuve de Mathurins (obok Ciebie) w jednym z nowych domów przy ulicy Montblanc . Wiesz, na lewo od Ciebie idąc, ów dom, co to brama suta , w którą się ukośno wjeżdża, numer 6-ty czy 10. Otóż pierwsza sień po bramie w antresolu mieszka doktór Roth. Jeżeli Ci powie, że może mi się Tokaya wystarać, spytaj się po czemu, i zaraz mi napisz. Poślę Ci pieniądze z instrukcją wysłania owego Tokaya do Marsylii. Sprawny jesteś i poczciwy; dlatego Cię komisami obarczam. Wszystko dotychczas ślicznieś mi sprawił. Dziś tylko jedną rzecz przeczytałem w liście Twoim, co mi szczerze nieprzyjemną była (aleś się tego domyślić nie mógł!!), to jest, że Antkowi mój biuścik dałeś. Nie dlatego, że on go ma; nie dlatego, żeby mi był potrzebny albo żebym o niego stał (nawet nie trzeba Dantanowi innego obstalowywać), ale dlatego, że jeżeli go Antoś do Pozn. wziął, to tam będą kakety nowe, a ja już ich za wiele mam. Jeżelim Antosia żadnymi komisami nie obciążył, to nie dla czego innego; bo czyż można mieć lepszej okazji? Ale widzisz, Antoś nie zrozumiał !!! A jeżeli jeszcze Pannie swojej powiedzą! Może Ty rozumiesz! A Rodzicom jak się dziwnie zdawać będzie, że nie oni pierwsi mają ową krydę. Nie będą wierzyć, że nie ja mu dałem. Jestem ja w domu Antka inaczej zapisany jak fortepianista. Będzie to inaczej niektórym osobom się zdawać. Ty ich nie znasz! Tu mi wszystko przyjdzie retro w innym kolorze. Są to rzeczy bardzo delikatne, których ruszać nie trzeba. Stało się. Proszę Cię, Kochanie, nie mów nikomu tego, com napisał; niech to między nami zostanie. Jeżelim nie zmazał, to dlatego że mnie pojmiesz. Sobie żadnych wyrzutów nie rób. Kochaj mnie i pisz. Jeżeli Antek nie pojechał jeszcze, proszę Cię, zostaw rzeczy, jak są, bo będzie gorzej: on powie pannie de Roz[ières] to wszystko, bo on, poczciwy, ale słaby! a ona niedyskretna i chętnie pokazująca swoją intimité [1] z nim i chętnie wpierająca się w interesa nie swoje, rozmaże i z niczego zrobi wołu, jak to nie pierwszy raz. Jest to (między nami) świnia nieznośna, która mi się dziwnym sposobem do mojej zagrody wkopała i ryje, i szuka trufli pomiędzy różami. Jest to osoba ani do ruszenia, bo co tknie, tak niedyskretność niesłychana. Słowem, stara panna, My, stare kawalery, daleko lepsze. Spytaj się Charla poczciwego, od kiedy u mnie przystał, i że mu chętnie bardzo zaświadczenie dam. Daj mu dobre słowo. Jasiowi napiszę. Uściskaj go. Kochaj mnie. Twój Ch. [1] Intimité  – zażyłość. ",
44,['Fryderyk Chopin'],['Julian Fontana'],Nohant,Paryż,1841-09-01,1841-09-08,"[Nohant, 1 lub 8 września 1841] Środa",List Fryderyka Chopina do Juliana Fontany," Moje Kochanie. Dziękuję Ci za sprawunek u Rotha, 200 butelek za wiele dla mnie. – Przepraszam Cię za Twoje kursa – i posyłam certyfikat Charlowi, który się zowie Louis . – Zapewne już masz odpowiedź z Hamburga. Jeżeli Wessiowi posyłasz, pisz mu za jedną drogą, czy chce Poloneza nowego, tego co do Wiednia poślę. Pisz mi słowo – także, co Jasio robi. – Napiszę mu. Niech i on mi pisze. Uściskaj Albrechtów, Leona, jeżeli zobaczysz, Alkana także. Twój Ch. "," List Fryderyka Chopina do Juliana Fontany w Paryżu, „Moje kochanie. Dziękuję ci za sprawunek u Rotha [...]”, sygn.: „Ch”, środa, [Nohant, 8\/09\/1841], s. 2. "
45,['Fryderyk Chopin'],['Julian Fontana'],Nohant,Paryż,1841-09-11,,"[Nohant, 11 września 1841] Sobota",Do Juliana Fontany w Paryżu," Moje Kochanie. Odebrałem wszystkie listy Twoje i pakiet Dessauera. Hasslinger, kiep, chce drukować – a raczej wydrukował, i chce dziś publikować rzeczy, które mu darmo dałem w Wiedniu temu 12 lat. Jak Ci się to podoba? – Nic mu nie odpiszę albo solony list, który jeżeli mu poślę, nie zapieczętuję, żebyś przeczytał. Co się iluzji Dessauera o Mechettim, drugim edytorze wiedeńskim, tycze, to miałem ja list od panny Müller, która mi pisze, że Mendelsonowi nic dać nie chciał za rzecz do tegoż samego albumu, do którego mu owego Poloneza proponowałem. – Liszta artykuł z koncertem na Katedrę Kolońską bardzo mnie zabawił: i 15 000 ludzi porachowanych, i prezydent, i wiceprezydent, i sekretarz towarzystwa phil[harmonicznego], i owa kalesza [1] (wiesz, jakie tam fiakry), i ów port, i ów statek! – Będzie on jeszcze kiedyś deputowanym – może nawet królem w Abisynii albo w Kongo – ale co się motywów z jego kompozycyj tycze, będą one spoczywać w dziennikach razem z owymi dwoma tomami poezji niemieckiej. – Medal Schlesingera z portretem królowej, przysięgnę, że gwinea. – Co się Antka tycze – jestem przekonany, że jego choroba egzagerowana. Ale coś mi pisał, to już za późno było, bo jego kwoczka natychmiast tutaj czuły, desperacki list z powierzeniami do Pani domu napisała – że jedzie do niego – że brawuje konwenanse, owe srogie konwenanse! – że jego familia to niegodziwi, dzicy, barbarzyńcy! że tylko Nak[waską] wyjmuje, w której znalazła, przyjaciółkę i która jej paszport swojej guwernantki daje, żeby śpieszyła go ratować – że tak krótko pisze (3 ćwiartki nabite), bo nie wie, czy żyje – że się tego spodziewała po okropnych pożegnaniach i nocach, które on we łzach strawił, itd., itd. Kijem! kijem! Starej łodyce! [!] A co mnie najwięcej gniewa, to że wiesz, jak Antka kocham, i nie tylko że mu pomóc nie mogę, ale mam minę podawania temu ręki . Późnom się spostrzegł – i nie wiedząc, co się święci, i nie znając ichmościanki prezentowałem ten wiecheć P. Sand na metresę do fortepianu dla córki, której się w kołnierz wszyła i wiktimę [2] miłości swej udając i świadomą mojej przeszłości przez polonię, którą w rozmaitych pozycjach widywała, gwałtem się w intimité wpija P. S. (i nie uwierzysz, jak zgrabnie, jak szczwana doskonale – i ile umiała korzystać z moich z Antosiem stosunków). – A możesz miarkować, jak mi przyjemnie, tym bardziej iż (tak jak i ty uważać mogłeś) Antek ją inaczej nie kocha, jak tylko jak kogoś, co się do niego przyczepił i nic go nie kosztuje. Antoś z całą swoją dobrocią apatyczny i da się osiodłać, szczególnie tak zgrabnej intrygantce, która ma na niego, możesz sobie wystawić, jaki apetyt. Ona się nim wszędzie ogania, a par ricochet [3] mną (co mniejsza), a co gorsza, panią Sand. Jej się zdaje, że ponieważ ja z Antkiem od dzieciństwa intime więc i... [szereg wyrazów przekreślonych i kropki]. Dosyć już, nieprawda?! Teraz do smaczniejszych rzeczy. Przegrałem w zakład pasztet strasburski... 50 franków Ci posyłam. Idź, proszę Cię, do Cheveta w Palais Royal i kup jeden za 30 fr. Powinien być duży. Przychodzą mu one w pudłach drewnianych okrągłych z Strasburga. Zaadresuj do mnie i dyliżansem przyślij co prędzej. Jeżeliby zaś za 30 był mały, daj 35 albo 40. Ale suty niech będzie. Złości mię bierą, że na pasztet tyle pieniędzy trzeba, szczególniej kiedy ich na co innego potrzeba. – Oddaj mój list do edytora Niemca. Uściskaj Jasia. Opisz mi mieszkanie na I-szym piętrze z numerem i detaliami: czy schody jakie? czy trzeba koło stajni wchodzić? czy zmęczyć się trzeba wchodząc? czy lieu [4] na drodze? czy wysokie? czy dymi się? czy ciemno? itd. Rad bym gdzie na Montblanc albo na Mathurins, albo na bulwarze koło Chaussée d’Antin. Z tych 50 fr. zachowaj na przedłużenie abonamentu Szarywary, który ile mi się zdaje, w tych dniach się kończy. Pisz do mnie prędko. Czy jeszcze wracamy do kraju!! Czy już zupełnie powariowali?! O Mic[kiewicza] ani Sob[ańskiego] się nie boję, to tęgie głowy i mogą jeszcze kilka emigracji przetrwać, nie potracić rozumu ani energii. Niech Ci P. Bóg odpłaci za Twoją dobrą przyjaźń. Pisz i kochaj starego, jak on Ciebie, stary Angliku. Ch. Jaś niech mi co napisze. Nie posyłam Ci dziś listu do Lipska. [1]  Kalesza (z fr.  caleche ) – kolasa. [2]  Wiktima (z fr.  victime ) – ofiara. [3]   Par ricochet  – tu: pośrednio. [4]   Lieu  (właśc.  lieux d’aisances ) – ubikacja, ustęp. ",
1366,['Fryderyk Chopin'],['Julian Fontana'],Nohant,,1841-09-12,,"[Nohant], niedziela, [12\/09\/1841]",List Fryderyka Chopina do Juliana Fontany," „Moje kochanie. Odebrałem wszystkie twoje listy i pakiet Dessauera. [...]”, sygn.: „Ch”, [Nohant], niedziela, [12\/09\/1841], s. 2. "," List Fryderyka Chopina do Juliana Fontany w Paryżu, „Moje kochanie. Odebrałem wszystkie twoje listy i pakiet Dessauera. [...]”, sygn.: „Ch”, [Nohant], niedziela, [12\/09\/1841], s. 2. "
46,['Fryderyk Chopin'],['Julian Fontana'],Nohant,Paryż,1841-09-13,,"[Nohant, 13 września 1841] 3 w nocy – gwiazdy, poniedziałek",Do Juliana Fontany w Paryżu," Moje Kochanie. Poślij ten list do Niemiec. Wrzuć prosto na bursę. Odebrałem dziś rano Twój list i panny Müller. Pisze mi o manuskryptach dla Mechettego. – Opisz mi także, proszę Cię, mieszkanie Place Vendôme. Schody? czy mansarda? Wyrysuj. Albrechta uściskaj, żal mi go bardzo, poczciwca. Także mi opisz, do kogo dom obok należy? czy nie do Tamburiniego? Pasztet przyszlij duży. Na końcu tego miesiąca ja Ci moje pasztety z zadymionej kuchni mojej przyszlę. Trzeba by kuchnię wybielić, ale wapno w okolicy zginęło. Dla innego kuchty biała kuchnia, dla mnie zakopcona. Kochaj mnie, jeżeli Ci to subiekcji nie robi. Ja Cię ściskam, mój Stary. Ch. Jasiowi tam wiele powiedz ode mnie. Myślę tak jak Ty à propos mieszkania, że owo obok siebie wezmę. Pisz, chociaż nie będziesz zdecydowany. ",
47,['Fryderyk Chopin'],['Julian Fontana'],Nohant,Paryż,1841-09-18,,"[Nohant], sobota, [18 września 1841]",Do Juliana Fontany w Paryżu," Proszę Cię, przeczytaj i temu durniowi poślij natychmiast list. Pasztetu mi żadnego nie przysyłaj, kiedy strasburskich nie ma. A co mieszkania się tycze. Ponieważ na Mathurins zupełnie au Nord , nie jestem zdecydowany i chce mi się opisu tego I-go piętra na Tronchet . Nie piszesz mi, który numer Tronchet ? Napiszże mi i przygotuj się na przepisanie owego Poloneza dla Mechettego. Szelma Wessel, już mu, temu Agréments au Salon, nic nie poślę nigdy. Może nie wiesz, że moje Impromptu drugie czy któregoś Walca tak przezwał. Uściskaj Jasia. Dziś w nocy obszernie Ci o[dpiszę]. Nie trać czasu z Wesslem. Zaadresuj i napisz na wierzchu, że w przypadku pana Wessla niebytności, żeby pan Stapelton czy Stapleton otworzył, jeżeli sądzisz, że to potrzebne. Jasia i Ciebie ściskam. Widzę, żem nie stworzony do pieniędzy. Ch. Mick[iewicz] źle skończy, jeżeli z was nie kpi. ",
48,['Fryderyk Chopin'],['George Sand'],Paryż,Nohant,1841-09-25,,"[Paryż, 25 września 1841] Sobota",Do George Sand w Nohant," Oto jestem na rue Tronchet; drogę przebyłem bez zmęczenia. Jest godzina jedenasta rano. Idę na ulicę Pigalle. Napiszę jutro, proszę o mnie nie zapominać. Dzieci całuję. Ch. ",
49,['Fryderyk Chopin'],['Julian Fontana'],Nohant,Paryż,1841-09-30,,"[Nohant, 30 września 1841] Czwartek, 5-ta",Do Juliana Fontany w Paryżu," Moje Kochanie. Wczoraj, we czwartek, stanąłem tutaj. Zrobiłem Preludium cis-moll dla Schlesingera , krótkie, tak jak chciał. Ponieważ to ma wyjść na nowy rok, tak jak i Mechettego Beethoven, więc jeszcze nie oddawaj mego Poloneza Leonowi (chociaż już go przepisałeś), bo ja Ci poślę jutro list do Mechettego, w którym mu wyłożę, że jeżeli co chce krótkiego, więc zamiast owego Mazurka , co żądał (który już stary), dam mu do owego Albumu ten dzisiejszy Prelud , który dobrze modulowany, mogę śmiało posłać... Niech mi da za niego 300 (nieprawda?) i par dessus le marché [1] niech sobie weźmie Mazurka , ale niech go w Albumie nie drukuje. Troupenas, to jest Masset, jeżeli Ci będzie robił trudności, ani grosza nie odstąp i powiedz mu, że może wszystkiego drukować nie chce (czego by nie chciał, to bym drożej innemu sprzedał). Powiedz mu, że to 600 z Londynem i że daleko ważniejsze manuskrypta jak tamte przeszłe. To się tycze mnie. Teraz. Znajdziesz w szufladzie od biurka na prawo od dołu [Rysunek biurka z szufladami, na jednej z nich napis: „w tej”] pakiet zaadresowany do Mme Sand, zapieczętowany (w miejscu, gdzie kasa zwykle). Ten pakiet ceratą opakuj, opieczętuj i przyszlij dyliżansem pod adresem Mme George Sand. Adres obszyj szpagatem, bo tak się odrywa od ceraty. Tak mię prosi pani Sand. Wiem, że doskonale zrobisz. Kluczyk, zdaje mi się, że drugi, jest w szafie zwierciadlanej na półce u góry, obok pędzla do golenia. Jeżeli nie ma, każ ślusarzowi otworzyć. Kocham Cię po staremu. Jasia uściskaj. Ch. Pisz słowo. Otwieram list, żeby Ci napisać, aby ten pakiet, czyli pugilares, obwinąć w deszczułki albo w pudełko, albo jak myślisz, byle nie zamokł, nie rozdarł się i nie zginął. [1]   Par dessus le marché  – w dodatku. ",
50,['Fryderyk Chopin'],['Maurice Schlesinger'],Nohant,Paryż,1841-10-05,,"[Nohant], 5 października 1841",Do Maurycego Schlesingera w Paryżu," Drogi Przyjacielu. P. Fontana ma dla Pana Preludium . Odstępuję Panu prawo własności na Anglię (oczywiście, jeżeli Pan sobie tego życzy) za sto franków – bo nie chcę mieć więcej do czynienia z Wesslem. Co do własności na Francję, oddaję ją Panu w zamian za skreślenie mego rachunku u Pana aż po dzień dzisiejszy oraz za piękny egzemplarz Albumu , godny, by go przesłać księżniczce Czernyszew, której dedykuję moje Preludium . – Słowo od Pana w tej sprawie zrobi mi przyjemność. Oddany Panu Ch. ",
51,['Fryderyk Chopin'],['Julian Fontana'],Nohant,Paryż,1841-10-06,,"[Nohant, 6 października 1841]",Do Juliana Fontany w Paryżu," Kochanie. Dziękuję Ci za przesłanie pularesu. Posyłam Ci Preludium większym harakterem [!] dla Schl[esingera], a mniejszym, dla Mechettego. Obetniesz podobnie manuskrypt mojego pisania Poloneza , złożysz (zanumerowawszy karty) podobnie do owego Preludium , dołączysz mój list do Mechettego, zapieczętujesz w kopertę, którą Ci posyłam, i oddasz Leonowi w ręce z poproszeniem, żeby pocztą posłał, bo Mechetti czeka na to. Hasslingera list sam oddaj na pocztę, a Schlesingera jeżeli nie zastaniesz, zostaw mu list, ale manuskryptu nie, dopiero jak Ci powie, że przyjmuje Prelud na zniweczenie rachunku. Gdyby nie chciał propriété [1] londyńskiej żadnym sposobem, to mu powiedz, żeby mi napisał. I Ty napisz. Powiedz mu, że ja tych 100 fr. zaraz nie żądam. Także nie zapomnij dodać opus na Polonezie , a następny numer na Preludium , co poślesz do Wiednia. Nie wiem, jak się pisze Czerniszewowa, może w meblu podwazonowym albo gdzie na stoliczku małym około owego brązowego figla znajdziesz jaki bilecik od niej albo od guwernantki, albo od córki. Jeżeli nie, rad bym (jeżeli Cię nie repugnuje [2] ), bo Ciebie tam już znają jako mego przyjaciela, rad bym więc, żebyś poszedł do niej Hôtel de Londres, Place Vendôme, jeżeli jeszcze są w Paryżu, i prosił ode mnie, żeby Ci młoda księżniczka dała swoje nazwisko na piśmie... Powiesz dlaczego; czy Tscher, czy Tcher? Albo jeszcze lepiej: zapytaj się o M-elle Krauze, guwernantkę. Powiedz, że chcesz surpryzę zrobić młodej X-niczce, i proś tej panny Krauze (bardzo ładna), żeby Ci napisała, czy Elisabeth i czy Tschernischef, czy ff, jak mają zwyczaj pisać. Powiedz, że X-nie matce ona żeby powiedziała , ale bym chciał, żeby córeczce nie, aż jej stąd poślę. Jeżeli tego wszystkiego nie chcesz, to się ze mną nie żenuj ; napisz, że nie chcesz, ja się inaczej dowiem, ale Schlesingerowi tytułu jeszcze nie każ dlatego drukować; powiedz mu, że ortografii nie wiem jeszcze. Mimo to mam nadzieję, że znajdziesz gdzie tam bilet z ich domu, gdzie będzie ich nazwisko. Co się przeprowadzin tycze, kontent jestem, że masz appart [ ement ]. Z bawialnego pokoju możesz sobie wziąć sofę, a resztę Pelletanowi , 16 me Pigal[le]. Z sypialnego będę musiał wziąć łóżko, bo décidément będę mieszkał w jednym z pawilonów rue Pigal[le]. Dość, że niewiele Ci zostanie. Dziś jeszcze o tym z detaliami napiszę. Kończę, bo poczta odchodzi, a chcę, żeby mój list do Wiednia w tym tygodniu koniecznie poszedł. Więc za godzinę nowy Ci list wedle nas z detaliami piszę. Twój Ch. [1]   Propriété  – tu: wyłączne prawo wydawania. [2]  Repugnuje (fr.  repugner ) – przejmuje wstrętem. 
   ",
52,['Fryderyk Chopin'],['Julian Fontana'],Nohant,Paryż,1841-10-06,1841-10-07,"[Nohant, zaczęty 6, ukończony 7 października 1841]",List Fryderyka Chopina do Juliana Fontany," Moje Kochanie. Więc przeprowadzić każesz meble: z bawialnego polecam Ci szczególniej skorupy. Ponieważ szuflada od tego meblu pod skorupami nie zamyka się na klucz, wyjmij, gdyby co było. Ponieważ zdecydowana rzecz, że będę mieszkał w jednym z pawillionów, więc mi i łóżka potrzeba będzie. Graty, jako nuty i co ci tylko zawadzać będzie, wszystko każ przenieść rue Pigal[le]. Na to Ci trzeba będzie pieniędzy. Otóż jeżeli owe 50 za mało, to niech Ci Jasio da, co może. Co się kwitu stancji tycze, to pójdziesz do Pleyela, którego ja uprzedziłem, który Ci da na komorne pieniądze. Portierowi daj 20 fr. ode mnie łapowego i każ wszystkie listy odsyłać rue Pigal[le] 16. Fontanna (nie Ty, tylko co w przedpokoju stoi) może Ci się przydać; owe sofki, chociaż kiepskie, są od nich hussy [1] . Żal mi, kochanie, że takimi gratami Ci przysłużyć się mogę, ale i najśliczniejsza panna, jak przysłowie mówi, nie da, tylko, co ma. Nie złość się, jak się będziesz przenosił. Małe gratki moje z przykominka nie zapomnij. Co się penduli [2] tycze, weź sobie, ale nie wiem, czy Ci ją zostawię, ale zapewne, bo może nie będę miał gdzie postawić. Także nie jednego dnia rób wynosiny, żeby Cię to nie stetryczyło do reszty! Pisz, mi, jeżeli jakie widzisz jeszcze w czym wedle tego trudności. Tutaj Pelletan z rue Pigal[le] będzie o tym uwiadomiony. Co się Wessela tycze, nie masz nic? Przypomina mi się, że jeżeli jego adresu (którego ja nigdy nie wiem) na kopercie nie dopisałeś tym razem, to go list pewno nie doszedł. Czekajmy. Gdybyś przypadkiem jakiego lokaja wiedział albo Jasio, albo Albrecht, albo Alkan, albo Grzymała; jeżeli którego spotkasz, czasem się to znajdzie. Ale żadnego ze strony Charla, boby kankany były, a ja mieszkając rue Pigal[le] potrzebuję kogoś, co by nie kaprysił i służących ze wsi przybyłych P. Sand nie popsuł. To wszystko przypadkiem. Może w Klubie się o czymś takim dobrym dowiesz. Jutro albo pojutrze poślę Ci list do moich. Ojciec mój się ślicznie kłania. O Troupenasie nie zapomnij. Nie kwaś się: już Twój zenit, tak jak mój zenit zgryzot musiał minąć. Mamy 30 lat z górą. Twoja panna Młokosiewicz, jak mi siostra pisze (com się o nią pytał), miała przypadek. Chorowała. Jedni mówili, że wzdęcie wątroby, że puchlina wodna; ale wypompowali czy wodę, czy co innego, i zdrowa, i cienka, i zgrabna, jak wprzódy. Nikt prawdy nie wie. Nasz Nowakowski, który tu miał przyjechać, już w Warszawie. Kontent. Jakaś panna z Instytutu guwernantek w nim się rozkochała i miejsce w Instytucie stracił. Przypomnij sobie, że on łysy i daleko od nas większa safanduła , a jeszcze konkety robi [3] ! Dobry dla nas prognostyk. Dziś 7 (2½ w nocy). Piętnastego się wyprowadzasz czy wprzódy? Masz jeszcze tydzień. Napiszę Ci, gdyby mi się co przypomniało gwałtownego. Szczególniej proszę Cię, nie zapomnij polecić portierowi ze 20 frankami, żeby ludzi i moje listy na rue Pigal [le] odsyłał. Żal mi Cię. Widzę Cię w kurzu i nieporządku. Ale żebym mógł być w Paryżu sam przy przeprowadzinach, pewno bym Cię nie dręczył. Twój stary Ch . Leonowi pokłon i nie zapomnij powiedzieć, żeby pocztą , nie okazją, posłał do Mechettiego. Hasslingera list sam oddaj na pocztę, nie Leonowi. [1]  Hussy (z fr.  housses ) – pokrowce.  [2]  Pendula (z fr.  pendule ) – zegar wahadłowy.  [3]  Robić konkety (z fr.  conquete ) – podbijać serca. "," List Fryderyka Chopina do Juliana Fontany w Paryżu, „Moje kochanie. Więc przeprowadzić każesz meble [...]”, sygn.: „Ch”, [Nohant, 7\/10\/1841], s. 4. "
53,['Fryderyk Chopin'],['Julian Fontana'],Nohant,Paryż,1841-10-09,,"[Nohant, 9 października 1841] Sobota rano",Do Juliana Fontany w Paryżu," Moje Kochanie. Odebrałeś zapewne moje listy i moje kompozycje. Przeczytałeś listy niemieckie, zapieczętowałeś i zrobiłeś wszystko, jak Cię prosiłem, nieprawda? Co się teraz Wessla tycze, to cymbał, oszukaniec. Co chcesz, odpisz, ale powiedz, że ja nie myślę ustąpić mojego prawa do Tarantelli , ponieważ jej na czas nie odesłał, i że jeżeli on potracił na moich kompozycjach, to zapewne dla głupich tytułów, jakie podawał mimo mojego zakazu i mimo zekpania kilkakrotnego pana Stapeltona; że gdybym był mojego głosu duszy słuchał, to bym mu był nic więcej nie posyłał po owych tytułach. Zekpaj, jak tylko możesz. Co się przenosin tycze, dziś Mr Pelletan na rue Pigal[le] uwiadomiony urzędownie przez p. Sand, która Ci dziękuje za parę słów grzecznych z pugilaresem. Moje listy każ oddawać rue Pigal[le] 16 i portierowi bardzo a bardzo to poleć. Syn P. S. będzie koło 16-go w Paryżu, poślę Ci przez niego manuskrypt Koncertu i Nocturnów. Pisz. Tutaj deszcze i błoto. Jasia uściskaj. Co się Antka tycze, zdaje mi się, żem Ci mówił, że jego choroba nie tak okropna i że wiele tam czego innego. Niedługo zapewne go zobaczymy, a on swoich ani będzie widział. Kochaj mnie po staremu. Pisz słowo. Twój Fryc. ",
54,['Fryderyk Chopin'],['Julian Fontana'],Nohant,Paryż,1841-10-11,,"[Nohant, 11 października 1841] Poniedziałek rano",Do Juliana Fontany w Paryżu," Moje kochanie. Z meblami bierz, co chcesz – nie weźmiemy się za łby, skoro przyjadę. Co się Czernyszewówny tycze, dobrze, żeś zostawił X-żnę, bo ona X-żna od kilku miesięcy. Co się Schl[esingera] tycze, trzeba będzie ulec. – Ale co się Troupenasa tycze, to nie można. Więc jeżeli ci Masset odmówi, powiedz, że nie masz upoważnienia [słowa wykreślone] na Paryż tylko dysponować i że nie wiesz, jaka moja cena paryska tylko będzie. Co się lokaja tycze, to wątpię, żeby z portiera coś porządnego dla mnie było. Jest to myśl Jasia – zawczasu tego lokaja nie chcę. Zapomniałem, że on mi już jednego takiego nastręczył, co Kondeusza zadusił. – On taki dobry, że pierwszego lepszego, co na ulicy spotka, to zarekomenduje. Pytaj się Albrechta albo kogoś innego. Pisz o Troupenasie. Młody Maurice już nie jedzie do Paryża, tak jak być miało, więc ci manuskrypt lada dzień przez pocztę poślę. Jako też i list do Rodziców i zaadresuj rue de Provence. No nie wiem. Napisz, mi jeszcze raz. – Portierowi rue Tronchet koniecznie daj łapowego i listy niech odsyła rue Pigal[le] 16. Kiedy wrócę, nie wiem. Firanek żadnych mi nie będzie potrzeba, więc sobie rób, co chcesz. Głupiś, jeżeli myślisz, że jakieś twoje długi rachuję. Żebyś miał dobra w Kujawskiem, to bym może ci się upomniał, i to, żeby tysiące były. Co się sprzedaży meblów tycze, byłbym oszukańcem, Żydem na kształt doktora Wołowskiego, żebym przedawał stare graty – niech ci służą. Powoli, jak sobie lepsze kupisz, to mi te oddasz, zresztą niech ci twojej angielskiej żółci nie przewraca; i ja nie taki cymbał, jak ty myślisz, i także nic nie zrobię, co by cię albo w ambaras, albo w coś podobnego wprawić mogło. Adieu , moje kochanie, może za miesiąc. Ch. ",
55,['Fryderyk Chopin'],['Julian Fontana'],Nohant,Paryż,1841-10-18,,"[Nohant, 18 października 1841] Poniedziałek rano",Do Juliana Fontany w Paryżu," Moje Kochanie. Coś zrobił, dobrześ zrobił. Dziwny świat! Kiep Masset, kiep i Pelletan. Masset wiedział o Walcu Pacciniego i że obiecałem „Gazecie”. Żadnego kroku nie chciałem czynić wprzód nim do niego. Jeżeli nie będzie chciał po 600 z Londynem (cena moich manuskryptów zwyczajnych była 300 fr. u niego) 3 razy 5 = 15. Zatem dałbym tyle pracy za 1500 fr., to nie można. Tym bardziej żem mu mówił, kiedym z nim pierwszy raz miał rozmowę, że mogą się rzeczy zdarzyć jednakże, których, za tę cenę dać nie będę mógł. I tak na przykład nie mógłby mieć pretensji, żebym mu np. 12 Etudes albo Une Méthode de piano za 300 fr. sprzedał. Toż samo to Allegro maestoso , co Ci dziś posyłam, nie mogę mu za 300 fr. dać, tylko za 600. Jako też owej Fantazji , jak za 500. Zaś Nokturna , Balladę i Poloneza zostawię mu po 300, jak miał już takie, co dawniej drukował. Słowem, na Paryż moje te 5 rzeczy 2000. Jeżeli nie dba o nie, to ( entre nous [1] ) ja wolę, bo Schlesinger je kupi najchętniej, ale nie chciałbym, żeby mnie miał za jakiegoś, co jakichciś konwencji nie zachowuje. II n’y avait qu’une convention tacite d’honnête homme à honnête homme [2] , więc niech się nie skarży na moje warunki, bo bardzo lekkie, tym bardziej że dawno już nic nie wydałem. Ja nie chcę, jak tylko porządnie wyjść z tej pozycji. Wiem, że się nie sprzedaję. Ale powiedz mu, gdybym chciał na nim zyskiwać albo go szwabić, pisałbym, 15 rzeczy na rok kiepskich, które by on mi kupował po 300 i miałbym większy przychód . Czyby to poczciwiej było? Mój kochany, powiedz mu, że rzadko piszę, niewiele wydaję; niech nie myśli, żebym się drożył, ale jak zobaczysz, moje muchy manuskryptowe, tak sam, powiesz, że mogę 600 żądać, kiedy mi za Tarantellę 300 (za Bollero dano mi 500). Na Boga Cię proszę, szanuj mój manuskrypt i nie gnieć mi ani smól, ani drzej (wszystko to, czego Ty nie umiesz, ale ja piszę, bo tak kocham moje nudy pisane). Przepisz. Twoje zostanie w Paryżu. Jutro dostaniesz Nokturna , a ku końcu tygodnia Balladę i Fantazję ; nie mogę dosyć wykończyć. Jeżeli Cię nudzi przepisywać, to zrób to dla odpuszczenia grzechów wielkich Twoich, bo nie chciałbym tej pajęczyny żadnemu grubemu kopiście dawać. Jeszcze raz Ci polecam, bo gdyby mi przyszło jeszcze raz te 18 stron pisać, owariowałbym. Ale nie pomiętoś!!!... Posyłam Ci list do Härtela. Wystaraj mi się tam lokaja innego jak owego, co masz. Zapewne w pierwszych dniach 9-bra będę w Paryżu. Jutro Ci napiszę. Pisz. Twój Ch. Odczytawszy Twój list, widzę, że on się o sam Paryż pytaw więc eluduj [3] tę kwestię, jak możesz, tylko mu śpiewaj 3000 pour les 2 pays (a 2000 na sam Paryż), gdyby sam cię bardzo o to pytał , ponieważ la condition des 2 pays [4] lżejsza jemu i mnie dogodniejsza: jeżeli nie będzie, jak chciał, to może dlatego, żeby wziąć to za pretekst ruptury [5] ze mną. Więc czekajmy jego odpisu z Londynu. Pisz zawsze szczerze i z nim się bardzo zawsze grzecznie, moje kochanie, obchodź; bądź zimny , ale nie dla mnie. Ch. [1]   Entre nous – między nami. [2]   Il n’y avait... honnête homme  – była to tylko wzajemna umowa między uczciwymi ludźmi. [3]  Eluduj (z fr.  eluder ) – wywiń się, załatw wymijająco. [4]   Pour les 2 pays  – na dwa kraje; la condition des 2 pays – warunek na dwa kraje. [5]  Reptura – tu: zerwanie stosunków. ",
56,['Fryderyk Chopin'],['Julian Fontana'],Nohant,Paryż,1841-10-20,,"[Nohant, 20 października 1841]",Do Juliana Fontany w Paryżu," Ile mi się zdaje, środa . Moje kochanie, dziękuję ci za twój poczciwy bilecik – szkoda, że się rzeczy ułożyć nie mogą – Masset mnie dziwi, że myśli, iż mniej jako 300 fr. dostanę za manuskrypt. A potem, kiedy [z] Londynem nic nie chcę mieć do czynienia, dlaczegoż pour les 2 pays 300 fr. więcej. – Oszukańce, Żydy – ale mniejsza o to. Nie namyśliłem się jeszcze, czy do Schl[esingera] się udać – ale ponieważ będę w Paryżu zapewne około 2-go albo 3-go 9bra, więc może lepiej będzie zatrzymać negocjacje. Czekam dziś twego listu z detaliami i przyznam ci się, że może i lepiej, że się odczepię i wolnym będę. Polecam ci jeszcze raz moje Allegro . Wolfowi go nie pokazuj, bo on tam zawsze coś zwędzi i wprzódy wydrukuje – także nie wierz jego Meczonierowi ani żadnej rzeczy, które jego są – przypomnij sobie Pociejowo. On nawet, gdyby się wdał, tak by pobałamucił zamiast naprawić. Jest to aksiom, który ty tak dobrze wiesz, jak ja, piszę go niepotrzebnie, ale zmazywać nie warto. Niedługo ci inne rzeczy poślę. Dziś skończyłem Fantazją – i niebo piękne, smutno mi na sercu – ale to nic nie szkodzi. Żeby inaczej było, może by moja egzystencja nikomu na nic się nie przydała. Schowajmy się na po śmierci. Nb. nie w sensie Le Roux – bo wówczas im młodszy się kto zabije, tym większą ma rację. – Stąd nie wnoś żadnych złych myśli, idę na obiad. Twój stary Ch. Pisz, Jasia uściskaj. ",
57,['Fryderyk Chopin'],['Julian Fontana'],Nohant,Paryż,1841-10-27,,"[Nohant], środa, [27 października 1841]",Do Juliana Fontany w Paryżu," Moje Kochanie. Przyjeżdżamy z pewnością w poniedziałek , to jest 2-go, o godzinie 2-giej po południu, a może i o 5-tej albo 6-tej na nieprzewidziane rachując rzeczy. Ofiarowałeś mi Twoją pomoc wedle urządzenia rue Pigal[le]. Tego nie chcę, dziękuję Ci, ale za wiele bym po Twojej dobroci wymagał; ale o co Cię będę prosił, to żebyś był w poniedziałek od 2-giej rue Pigal[le]. Także zajrzyj tam wprzódy, widź Pelletana i jak rzeczy stoją. Jest tam Moreau i jego żona, służący pani Sand, których ona odprawiła stąd i do Paryża odesłała z pozwoleniem mieszkania na rue Pigal[le] póty, póki oni sobie miejsca albo mieszkania nie znajdą. Jeżeli jeszcze tam są, widź koniecznie Pelletana, któremu pani Sand o tym pisała, żeby oni koniecznie przed poniedziałkiem, nawet niedzielą, to lepiej, wyprowadzili się. Jeżeli on, Pelletan, zatrudniony bardzo (bo on nowy dziennik „Le 19 Siècle” wydaje), przypilnuj zniósłszy się z nim, aby okna pootwierać (jeżeli nie deszcz) i przewietrzyć, pawilon P. Sand szczególniej. Żeby parę dni wprzódy na kominach i w piecu ognia zrobić. Jeżeli Moreau, którego Pani Sand może na przyjezdnym zatrzyma na parę dni (nb. jako przychodzącego, bez żony, ale nie jako mieszkającego, o czym mu Pelletan miał powiedzieć). Jeżeli ten Moreau jest disponible [1] on zna dobrze service [2] P. Sand , więc tylko go dopilnuj, żeby okna otworzył, kominy napalił. Jeżeli zaś ów Moreau (o czym Ci Pelletan powie) nie disponible , to portier Mr Armand i jego żona (bardzo poczciwa) niech się tym zajmą, a ty dopilnuj, nb. zniósłszy się z Pelletanem, który, biedak, może ze swoim journalem nowym głowę traci i nie ma materialnie czasu przypilnowania. Mów mu o jego journalu, to poczciwy człowiek i uczony, i znieś się z nim po przyjacielsku i nie gniewaj się ani na mnie, ani na niego, ani na siebie, ani na nikogo. Co się lokaja tycze, miej napiętych, żadnego nie zatrzymując, bo ja nie wiem, czy się podoba; bo to chociaż to mój, ale obok mieszkając, to tam rozmaicie. En tout cas [3] na przyjazd portiery dobre ludzie i usłużni; menażuj [4] ich i daj do zrozumienia albo jeszcze lepiej, daj w łapę, jeżeli oni mają się apartamentem zająć, a nie Moreau. Jednakże jeżeli Ci to subiekcji nie zrobi. – Będzie to jakoś. – Moje stare przysłowie. Zresztą czas ucieka, świat mija, śmierć goni i moje manuskrypta Cię gonią. Z tym się nie spiesz , kochanie, bo wolę, żeby w Lipsku czekali na nie, jak żeby na, nie Pigal[le] zimno na przyjezdnym zastali albo kurz, albo zaduch, albo wilgoć. O moje apartamenta się nie troszcz ani o moje legowisko, ani o nic. Nazajutrz zajmę się tym sam i Ciebie nie będę więcej męczył. To na revanche , jak kiedy podobnych potrzeba Ci będzie dowodów przyjaźni. Stara łysa głowa Twoja niech się spotka ze zwiędniałym nosiwem moim i zaśpiewajmy sobie: Niech żyje Krakowskie Przedmieście! na nutę Bogusławskiego , tenorem Krzysztofowicza, akompaniamentem śp. Lenza . Twój stary Ch. Pisz albo dziś, to jest w piątek, albo wcale . Moje Życie. Idź do mojego kapelusznika Dupont , nr 8 rue de Montblanc, i każ mu zrobić kapelusz na poniedziałek. On zawsze mi kapelusze robi. Znają mnie tam i nie potrzebują miary , ale koniecznie na poniedziałek. Każ portierowi rue Pigal[le], żeby mi żadnych już listów nie przysyłał tutaj. [1]   Disponible  – do dyspozycji. [2]   Service  – tu: obowiązki służby. [3]   En tout cas  – w każdym rasie. [4]  Menażuj – tu: dobrze się obchodź, miej względy. ",
58,['Fryderyk Chopin'],['Julian Fontana'],Nohant,Paryż,1841-11-01,,"[Nohant, 1 listopada 1841]",Do Juliana Fontany w Paryżu," Moje Kochanie. Dziękuję Ci za list Masseta. – Zapewneś już powiedział , a jeżeli nie, to powiedz, żeś mi pisał i że ja bardzo żałuję, ale nie mogę żadnym sposobem . – Więc niech mi za złe nie weźmie, że z innym będę musiał wejść w stosunki. – Co się tycze Preludium do Albumu Schl[esingera], mówiłem Pani Masset ostatnim razem – ale nie podnoś owego lievra (zająca). – Posyłam Ci dwa Nocturna , a resztę we środę. Spóźniony mój wyjazd stąd, a więc w Paryżu może dopiero koło 6, 8 będę. Przepisz, proszę Cię – bo zima nadchodzi. – Resztę dostaniesz pojutrze. Twój stary Ch. Pisz, Kochanie. Jasia uściskaj. Może tam jeszcze bemolów albo krzyżyków brak. ",
59,['Fryderyk Chopin'],['Breitkopf & Härtel company'],Paryż,Lipsk,1841-11-12,,"Rue Pigal[le] nr 16, Paryż, 12 listop. 1841",Do firmy Breitkopf & Härtel w Lipsku, Panowie. Przesyłam Panom 4 moje rękopisy Allo de Concert – op. 46 Balladę – 47 2 Nokturny – 48 Fantazję – 49 Proszę mi odpowiedzieć po otrzymaniu ich. Oddany Panom F. Chopin. ,
65,['Fryderyk Chopin'],['Józefa Turowska'],Paryż,Paryż,1841-12-01,1842-03-20,"[Paryż, zima 1841\/42] Sobota rano",Do Józefy Turowskiej w Paryżu," Obiecałem Pani wczoraj parę słów wieczorem, ale nie widziałem Solivy, a dziś im więcej myślę nad tym, co mi Pani wczoraj powiedziała, tym bardziej żałuję, żeś mnie Pani właśnie zaszczyciła zaufaniem w rzeczy, o której, widzę, sądzić nie umiem. Dałem Pani dobrodusznie, na żądanie Pani, nie lekkomyślną radę, ale dobrze wprzódy się zastanowiwszy. I jeszcze raz Pani powtórzę, że z tego, com miał przyjemność słyszeć (nie sądząc o timbrze , boś Pani zmęczona podróżą i katarem paryskim), wnoszę, że Pani ma głos nadzwyczaj rozległy, intonację bardzo czystą i czucie – najważniejsze przymioty wielkiego talentu – i że więcej sztuki śpiewania nie zawadzi. Dlatego mówiłem Pani moje szczere zdanie o Bordognim, że więcej on Pani nie nauczy, zdanie, przy którym trwam, i dlatego tak poradziłem Pani, jak najlepiej myślałem. Omyliłem się, bo nie o naukę, ale o imię chodzi. Tegom się powinien był może domyślić, ale to się stało. Rachuj Pani na mnie i na moją szczerą przysługę w każdym innym razie, ale za bardzo mocno Panią Solivie poleciłem i cokolwiek go wyżej od Bordogniego cenię, żeby dziś prosić o odmówienie mi tegoż samego, czegom sobie przed kilkoma dniami tak bardzo życzył i o com go z całej duszy nudził. Niech mi to Pani daruje i wierzy prawdziwej usłudze mojej w każdej innej okoliczności, nb. po szczerej rozmowie. F. Chopin. Lablacha odpowiedzi czekam i zaraz ją Pani prześlę. ",
64,['Fryderyk Chopin'],['Stefan Witwicki'],Paryż,Paryż,1841-12-01,1842-03-20,"[Paryż, zima 1841\/42]",Do Stefana Witwickiego w Paryżu," Wcześniej dziś, jak myślałem, o 1-szej, nie o 2-giej, więc powiedz, czy cię czekać, czy po ciebie posłać. ",
61,['Fryderyk Chopin'],['Breitkopf & Härtel company'],Paryż,Lipsk,1841-12-03,,"Rue Pigalle nr 16, Paryż, 3 grudnia 1841",Do firmy Breitkopf & Härtel w Lipsku," Szanowni Panowie. Otrzymałem w tej chwili list od Panów z czekiem płatnym 13 grudnia i proszę o przyjęcie mego podziękowania za ich punktualność. Co do numerów na rękopisach, to są one właściwie umieszczone. Mechetti w Wiedniu ma Preludium do swego Albumu Beethovena oraz Polonez . Poleciłem Schlesingerowi, żeby się porozumiał z Panami co do daty wydania; rozpoczął już sztychowanie, sądzę zaś, że Panowie również życzą, sobie, by to szybko nastąpiło. Nie posyłam Panom adresu w Londynie, ponieważ jestem zmuszony zerwać z Wesslem, a z nikim jeszcze ostatecznego układu nie zawarłem, lecz niech to Panom nie przeszkadza w pracy. Proszę również o umieszczenie w tytule moich Nokturnów zamiast: Pannie Emilii – Pannie Laurze Duperré. Serdecznie oddany Fr. Chopin. ",
63,['Ludwika Jędrzejewiczowa'],['Fryderyk Chopin'],Warszawa,Paryż,1841-12-29,,"[Warszawa], dn. 29 grudnia 1841",Ludwika Jędrzejewiczowa do Fr. Chopina w Paryżu," Mój najdroższy Fryderyku. Ty śpieszyłeś z życzeniami na Imieniny Papeczki, a my znowu z życzeniami na rok nowy. Niech Ci Bóg da to wszystko, czego tylko pragnąć możesz, a nam dozwoli widzieć się z Tobą! Pani Ste[fanowa] Wiesiołowska, Twoja chrzestna mama, pisała do mnie jedynie w tym celu, aby w tym roku u niej się zjechać. Wystaw sobie, że widziała jakiegoś pana Śmitkowskiego, który Cię znał i świeżo wrócił, i mówił jej podobno, że na przyszłą wiosnę chciałbyś się widzieć z Rodzicami, więc co prędzej pisze do nas i prosi, aby o niej nie zapomnieć; jeszcze co ją utwierdziło w tej myśli, to że był do niej na poczcie list z Paryża w tym czasie i służący wioząc zgubił. Pewna, że od Ciebie, że do niej przyjedziesz, i poczciwa, uszczęśliwiona, pisze do mnie, aby jeżeli jest ten projekt, wybrać ją i przywieść do skutku. Wyznam Ci, że serdecznie nas zobowiązała; zostawię ją w mniemaniu, że może list był od Ciebie, ale jakoś mi się nie zdaje, bo Ty na to za leniwy i zanadto zajęty jesteś. Znajdują się przecie jeszcze ludzie z sercem, co pamiętają dowody przyjaźni Rodziców naszych i kochają Ich jeszcze wraz z nami. Lecz jest wiele ludzi takich, co zapomnieli, co się dla nich robiło, i dopiero znowu w potrzebie przypomną sobie, a my zawsze jedni. – Nie uwierzysz, jakie tu bajki chodziły o wieczorze, i to od osób stąd, co i Ty. Bratowa pani Maciejowej wróciła; Olesia z matką mówiły mi, że mówiła im, iż w wielkich łaskach jesteś (wiadomość ich kuzynki przybyłej) u królowej i dworu i że dostałeś pyszny jakiś serwis; bo innym dali geld, a Tobie nie śmiano, bo wiedzą, że nie przyjmiesz; ale żeś nie wziął go, tylko prosiłeś, aby to, jeżeli chcą Ci zrobić przyjemność, Ojcu tu przysłali. Ledwie nie parskłam w nos ze śmiechu: kiedy bajda, to dobra i z sensem. Dobrze przynajmniej, że chociaż w opinii ludzkiej możesz nawet tam życzenia objawiać, i z pewnością, że tak będzie, jak żądasz. Dobrze mówiła pani Dekert nasza: „Głupich nie sieją i rodzą się”, tylko nie godzi się takimi od was przyjeżdżać. Nak[waska] podobno wizykatorie ma stawiać na twarzy; to dopiero desperacja! Méry cudownie wyleczony * ; czy prawda? Zupełnie zdrów, wiadomość od pani Lewockiej. Bogu dzięki. Napisz nam też, czy prawda. Żywny już dobrze, już z nami był w Wigilią, a pierwszy raz wyszedł na Papki Imieniny; poczciwy stary. – Nie masz idei, co to tu u nas teraz za festyn dla dzieci ta gwiazdka, a jak Wujaszek i Ciotka bębny psują, co cacek, kajetów, książek! A Babcia, a Dziadzia! A to, a owo! Dzieci do tego stopnia uszczęśliwione, że mały Frycek aż na nogi powstał dnia tego, aby co prędzej dotuptać do założonego rozmaitościami stołu. Frycek Ciebie nam przypominał i myślą byliśmy razem, i łamaliśmy się opłatkiem z Tobą; ale ja tylko pragnę, aby to choć raz w życiu, nim umrę, było naprawdę. Ściskam Cię, całuję po milion razy w każdy paluszek; graj, pisz, nie opuszczaj lekcyj, kochaj nas i niech Ciebie ludzie kochają. Adieu. L. J. Mąż Cię ściska serdecznie. Dzieci rączki całują. Wszystkim znajomym, zacząwszy od Mérego, kłaniaj! [Dopisek do miejsca oznaczonego gwiazdką] Et quel temps fut jamais plus fertile en miracles! [1] [1] Et quel temps... miracles  – czyż były kiedy czasy bardziej płodne w cuda. ",
62,['Mikołaj Chopin'],['Fryderyk Chopin'],Warszawa,Paryż,1841-12-30,,"Warszawa, 30 grudnia 1841",Mikołaj Chopin do Fr. Chopina w Paryżu," List Twój z 4-go otrzymałem, mój drogi Fryderyku, równo w tydzień po moich imieninach; zrobiło mi to wielką przyjemność, i dziękuję Ci za Twe dobre życzenia, znając bowiem Twe serce nie wątpię w ich szczerość. Oby Niebo Cię za nie nagrodziło, czuwało nad Tobą, dało Ci szczęście i zachowało szacunek ludzi uczciwych. Oto nasze stałe życzenia nie tylko przy zaczynającym się roku. W Wilię i w dzień Bożego Narodzenia byliśmy wszyscy razem. Warto było zobaczyć radość dzieci na widok gwiazdki. Jakżebyś się był tym zabawił, gdybyś był z nami. Niemałośmy o tym myśleli, bo wierzaj mi, nie przestajemy mówić o Tobie, jesteś stale przedmiotem naszych rozmów. Donosisz nam, mój drogi, żeś był na wieczorze, lecz nie byłeś w dobrym usposobieniu; wyznaję, że to nas zaniepokoiło, obawialiśmy się, że byłeś niezdrów, choć zapewniasz nas, że czujesz się dobrze. Co do nas, to nasze dolegliwości dokuczają nam, ale przynajmniej nie bardzo się powiększają; przyjemność częstego zbierania się raduje naszą starość, a każdy z Twoich listów niemało się do tego przyczynia. Toteż składamy dzięki Niebu, że nam dało tak dobre dzieci. Nie gniewaj się, jeśli Ci sprawiam kłopot i narażam na stratę czasu skierowując do Ciebie kilka osób, lecz jak tego uniknąć i wymówić się, kiedy tyle mają do Ciebie zaufania? Wyglądałoby to na złą wolę z naszej strony, tym bardziej że owe osoby uważają Twoje rady za środek doskonalenia się w sztuce mającej im zapewnić byt; nie gniewaj się więc za to. Nie wiem, czy Thalberg już jest w Paryżu, zobaczysz się z nim z pewnością. Donosiłem Ci, zdaje mi się, w jednym z listów, że on okazywał nam wiele względów podczas swej bytności tutaj, może przezwyciężysz swój wstręt, zapewniam Cię, że wyrażał się o Tobie bardzo pochlebnie. Ciekaw jestem jednej rzeczy, otóż czyś się widział z Lisztem po artykule jego i czy jesteście ze sobą tak dobrze jak dawniej; szkoda byłoby, gdyby nastąpiło pewne ochłodzenie w waszej przyjaźni. À propos , skoro już o nim mowa: pytano mnie, czy to prawda, że się mówi o jego przyjeździe tu z panią Sand; mogłem odpowiedzieć na to tylko tyle, że w swym liście nic o tym nie pisałeś. Jeśli tu przyjedzie, to mam nadzieję, że nas odwiedzi, a ja mu umożliwię przyjemność grania na instrumencie, który tak melodyjnie oddawał Twe natchnienia (ten szczęśliwy czas minął). Izabela bardzo dba o ten instrument i nie oddałaby go za nic w świecie. Twój ojciec chrzestny był u nas z małżonką w dniu moich imienin; nie widziałem go od kilku miesięcy; nie wiem, jaka jest przyczyna, że tak dla nas ochłódł. Jednakże wiele dopytywali się o Ciebie, my natomiast mało mówiliśmy o jego synu, powiedział nam tylko, że pojedzie z żoną do Drezna, by odwiedzić stryja, i że powrócą dopiero w lutym. Jak wiesz, matka jest tam z Antosiem; według wszelkiego prawdopodobieństwa cała rodzina się tam zjedzie. – Spotkałem niedawno p. doktora Kuczkowskiego, pozdrawia Cię najpiękniej. Poczciwy Elsner zdrów i zachowuje dla Ciebie dobrze Ci znane uczucia przyjaźni. Wielu z Twych dawnych znajomych poleca się Twej pamięci, litania byłaby zbyt długa, gdybym chciał ich wymieniać. Jeszcze jedno: co się stało, że zmieniasz służącego; tak byłeś zadowolony ze swego Ludwika. Daj Boże, abyś znalazł kogoś odpowiedniego, bo trzeba Ci człowieka, który umiałby czuwać nad wszystkim, i to oszczędnie, gdyż cieszę się myślą, że pamiętasz o zachowaniu grosika na czarną godzinę. Widzisz, że nie zapomniałem mojej piosenki. Jak się czujesz w Twym nowym mieszkaniu? Jaką macie zimę? My dotychczas nie mieliśmy mrozu, tylko słotę; nie wychodzę z domu. – Myślę, że dosyć czasu Ci zabrałem na odczytywanie moich gryzmołów, wobec czego odstępuję pióro jednej z Twoich sióstr, zapewniając Cię, że dobra i kochająca matka Twoja i ja ściskamy Cię bardzo serdecznie. Ch. Dużo pięknych pozdrowień od nas dla p. Nakw[askiej], dla Méry’ego, któremu winszuję powrotu do zdrowia, i dla Jasia, jak również dla Juliana. W razie gdyby kto jechał, mam nadzieję, że skorzystasz ze sposobności, ażeby mi przysłać to, coś obiecał; będę mógł porównać podobieństwo. ",
94,['Izabella Barcińska'],['Fryderyk Chopin'],,Paryż,1842-01-01,1842-12-31,[brak daty],Izabela Barcińska do Fr. Chopina w Paryżu," Mój kochany Frycunieczku, wszyscyśmy zdrowi, Ludwika z dzieciakami szczęśliwie i zdrowo do domu powróciła, z czego się bardzo cieszymy, bośmy się też bez niej stęsknili, przeszło trzy miesiące jej nie widząc. Twój druh, mały Fryc, rozkoszny dzieciak, zaczyna mówić; pojmujesz, ile nas bawi swoim szczebiotaniem. Papa doczekał się pociechy z winogron i tej przyjemności, że córki i wnuki owocu jego pracy kosztowały. Nie uwierzysz, ile ten malusi nasz ogródek rozkoszy nam sprawia, a szczególniej Rodzicom. Adam Goltz, ten właśnie, który Cię pragnął poznać i nie widział Ciebie, żeni się z Tyklówną, córką Feliksa, tą właśnie, która pod opieką Ludwiki zostawała. Cieszymy się z tego związku; zdaje się, będą sobie dobrani oboje. – Zapewne już jesteś w Paryżu; niezmiernie tego pragnę, gdyż nie wiem dlaczego, ale najspokojniejsza jestem, kiedy tu siedzisz. Nie wiem, czy to dlatego, że ja miasto nadzwyczaj lubię, ale zawsze mi milej, kiedy do niego wracasz. Mąż mój zdrów, kłania Ci się i ściska serdecznie. Nie masz dnia, żebyśmy kilkakrotnie o Tobie nie myśleli i mówili, nasza cała pociecha pieścić się lubą myślą o Tobie. Jesień moja ulubiona pora, tym milsza, że Mama na reumatyzm nie cierpi, a Papa, choć kaszle jak zwykle, jednak nie traci trzeźwości swojej i kiedy ma towarzystwo, zyskuje dobry humor zapomina o dokuczającym kaszlu. – Pisuj do nas, mój jedyny, nie zważaj na to, żeśmy się spóźnili z odpisem, ale to jedynie czekając przybycia Ludwiki, aby i od niej parę słów Cię doszło. Kłaniaj się wszystkim nam znajomym. Izabela. ",
73,['Ernest Legouvé'],['Fryderyk Chopin'],,Paryż,1842-01-01,1842-12-31,[brak daty],Ernest Legouvé do Fr. Chopina w Paryżu," Mój drogi Panie. Jestem w posiadaniu jednego biletu do Inwalidów. Gdyby mógł Panu sprawić przyjemność, byłbym z tego powodu bardzo szczęśliwy. — Gdyby natomiast nie mógł Pan z niego skorzystać, proszę mi go odesłać przez posłańca. Pański E. Legouvé. ",
102,['Fryderyk Chopin'],['Adolf Cichowski'],Paryż,Paryż,1842-01-01,1843-12-31,"[Paryż, bez daty]",Do Adolfa Cichowskiego w Paryżu," Dobry dzień Ci przynoszę i skargę na adres Szulczewskiego – żaden woźnica, żaden konduktor omnibusa, żadna książka z ulicami nie wiedzą o la rue de la Vrillerie, którą mi przysłano, Każ, proszę, zrektyfikować – Twój Ch. ",
99,['Fryderyk Chopin'],['Camille Pleyel'],Paryż,Paryż,1842-01-01,1842-12-31,"Paryż, [bez daty]",Do Kamila Pleyela w Paryżu," Najdroższy. Oto, co mi pisze pan Onslow. – Chciałem przyjść i sam to Panu powiedzieć, ale czuję się bardzo słaby i kładę się do łóżka. Kocham Pana coraz więcej, jeżeli to możliwe. Chopin. Proszę nie zapomnieć o przyjacielu Herbeault . A więc do jutra. Oczekuję obydwóch Panów. ",
84,['Fryderyk Chopin'],['Camille Pleyel'],Paryż,Paryż,1842-01-01,1842-12-31,"[Paryż, 1842]",Do Kamila Pleyela w Paryżu, Najdroższy. Proszę niech Pan zechce sam osobiście wybrać fortepian dla panny Kologrivoff. Proszę mi zrobić tę przyjemność. Czuję się lepiej i dłoń Pana ściskam. Chopin. ,
74,['Fryderyk Chopin'],['Charles-Valentin Alkan'],Paryż,Paryż,1842-01-01,1842-12-31,"[Paryż, 1842]",Do Karola Alkana w Paryżu," Drogi przyjacielu, przyślij mi pozostałe tomy Fétisa – ale jeszcze dziś wieczór – dobrze? – choćby jak najpóźniej. Twój Ch. ",
72,['Fryderyk Chopin'],['Wojciech Grzymała'],Paryż,Paryż,1842-01-01,1842-12-31,"[Paryż, bez daty] Środa",Do Wojciecha Grzymały w Paryżu," Moje najdroższe Życie. Na Boga, czyś mi kazał na jutro twoją cirę [1] nająć ? Proszę Cię, przyszlij mi ją jutro i wpadnij sam [na] moment, a dobrze zrobisz. Twój Ch. [1] Cira (z fr. cireuse ) – tu: sprzątaczka. ",
80,['Józef Damse'],['Fryderyk Chopin'],,Paryż,1842-01-01,1842-12-31,,Józef Damse do Fr. Chopina w Paryżu," Zacny Panie Fryderyku! Pomimo sławy, jaką Cię cała Europa okryła, pewny jestem, że serce Twe zachowało pamięć dawnych znajomych, pomiędzy którymi i ja mam to szczęście liczyć się. Zacny nasz rektor Elsner raczył pisać do p. Fryderyka, a ja czekałem na list w jego stancji i dopisuję się upraszając, ażebyś tam w Paryżu raczył być opiekunem i mentorem moich dzieci, Turczynowiczów; może oni za pomocą Pana Fryderyka zatańcują tam, i przypomną Ci tany i nutę ziemi, na której się urodziłeś, a która chlubi się Tobą. Prawdziwy przyjaciel i sługa J. Damse. Moja młodsza córka fetuje mnie Twoimi Nokturnami . ",
71,['Fryderyk Chopin'],['Wojciech Grzymała'],Paryż,Paryż,1842-01-01,1842-12-31,"[Paryż, 1842]",Do Wojciecha Grzymały w Paryżu," Leżyć muszę cały dzień , tak mnie pysk i gruczoły bolą. – Nie uwierzysz, jak mi przykro, żem wczoraj nie mógł być na Roulu. – Jeżeli jutro mi Raciborski wyjść pozwoli (bo Jasiowi krew dziś puszczali i sam leży), to zaraz do Ciebie pojadę. O fort. nic nie wiem. – Ale onegdaj rano kazałem użyć preskryptu Piera . Napisz słowo o Twoim zdrowiu – czy lepiej? Ja się tu pomodlę. Ch. ",
69,['Ludwika Jędrzejewiczowa'],['Fryderyk Chopin'],,Paryż,1842-03-01,1842-12-31,[brak daty],Ludwika Jędrzejewiczowa do Fr. Chopina w Paryżu," Mój najdroższy Fryderyku. Dopiero dziś Ci winszujemy i życzymy za 1 i 5 marca; nie pisaliśmy, bośmy listu czekali, a wiedząc o koncercie, później zdawało nam się, że czekasz, jak się uda, aby nam donieść, i tak się też stało. Bogu dzięki, że jest list, bo był bardzo do zdrowia i spokojności Rodziców potrzebny. Recenzję z „Gazette de France” wolę. „Musicale” nie umywała się do owej zeszłorocznej. Zawsze Fryc jest jeden, któremu będą się jeszcze dziwili nie sto razy i ekstazjowali tak, jak nad ostatnimi kompozycjami, które, mówił Nowakow[ski], że są nadzwyczajne, piękniejsze nad najpiękniejsze Twoje. Dobrze, że świat muzykalny kontent; cieszą się, że może kiedy zaczniesz się dawać słyszeć, i dopytują się. Niech czekają; może się i doczekają tak, jak ja w myśli widzenia Cię kiedy. Mój najdroższy, dziękuję Ci i za Turo[wską], i Wasi[lewskiego], oboje kontenci, zadowoleni, zachwyceni; bardzo dobrze. Kiedy Meyerbeer tak napisał, to i mnie się nie dziw, tym bardziej że się mniej znam, a więcej byłam związana z powodu Ciebie. Doskonała Twoja definicja, ale może jeszcze popracowawszy będzie co z tego; a pretensja dziwna do figurowania miasto Viardot Garcia. Bieda to ta miłość własna. Gdybyś ją miał w miasto godności właściwej, nie byłbyś tym czym jesteś. Miej tak dalej sławę i przyjaźń, i szacunek świata; bądź zdrów, wesół, szczęśliwy; niech Ci nigdy na niczym nie zbywa i kochaj nas, i dla zadość uczynienia kochanemu Papce une poire pour la soif (chociaż Ci nie zupełnie do smaku); oto są nasze życzenia. – Mój drogi, wiesz już o naszym smutku. Nie uwierzysz, jak nam wiele brakuje, bo tego przyzwyczajenia nic nie zastąpi; poczciwy stary, i przy mnie skończył. Dowiedziawszy się późno o jego słabości poszłam nazajutrz rano go odwiedzić. Przyszedłszy powiadam mu, że tak nam przykro, żeśmy nic nie wiedzieli; synowa, czy jak, powiada, że wujaszek tak raptem zasłabł, my we środę dopiero etc., a on na to: we wtorek, i to był ostatni wyraz. Potem stracił starowina przytomność i wkrótce skończył; przyszłam w kwadrans na 10-tą z rana, a o 10½ już go nie było. Ciągle stoi przed oczami. Szkoda go; nie umarł, jak chciał; wiele filantropijnych miał myśli, które z nim zagrzebane, a klucz, który miał przy chustce od nosa przywiązany, w ręce do niego przywiązanych przeszedł. Sądząc po sobie, nas się bali, a stary nie miał tej pociechy, że przez 6 dni chorując widział z nas kogo; dopiero w wigilię śmierci, i to gdyby nie ten sam doktór, co u niego bywał, odwiedził Rodziców, dopiero po śmierci bylibyśmy się dowiedzieli, że po nim, gdyż nawet gospodarz domu kilka dni o jego słabości nie wiedział. – Ojciec dużo skłopotany, tym bardziej że to tak w jednym roku: i Brucki, i Ży[wny], i Siebert. – Artôt robił furorę Twoim Mazurkiem ; cóż się też działo na teatrze! Ojciec aż się rozpłakał i nic nie kaszlał. Artôt przysłał lożę, grzeczny, tribu [ t ] rendu par tous les artistes [1] z powodu ich franka rodzicom Twoim[?]. Nak[waska] dziwi się, że ja nie odpisuję, a ja się dziwiłam, na co odpisywać. Teraz już rzeczy się wyjaśniły, jeżeli znajdziesz, to przyślij; już podobno wraca. – Już się też nie godzi, żeby w Paryżu nie wiedzieli, ile córek ma George S.; cóż War[szawie] się dziwić, jeżeli dziwne piszą rzeczy. – U nas tu teraz mnóstwo autorów i -rek; piszą i czytają, i gadają wiele! – Ja jadę tego roku do Ciechocinka z dziećmi; będę od granicy milkę, niedaleko Szafarni, Torunia, gdzieś kiedyś przebywał. – Cóż Ty z sobą robisz? Kto wie, czy nie zobaczysz Lebruna, doktora z żoną, tego lata, bo się w Twoje strony wybierają; ona cieszy się na Ciebie. Wiele ludzi jeszcze Cię zobaczy, nim na nas przyjdzie kolej; aby przyszła tylko! – Adieu , mój drogi, pisz prędzej, bo nie masz wyobrażenia, co to za niespokojność. Bądź zdrów, kochaj nas. Ściskamy Cię z duszy oboje. Dzieciaki całują rącie. – Wszystkim znajomym ukłony. Czy to słuszną furorę robi ta 6-letnia pianistka w Paryżu? [1]   Tribu [t] ...artistes  – powinność oddana przez wszystkich artystów. ",
66,['Ernest Legouvé'],['Fryderyk Chopin'],Paryż,Paryż,1842-03-02,,"[Paryż, 2 marca 1842]",Ernest Legouvé do Fr. Chopina w Paryżu," Mój drogi Panie Chopin. Miałem zamiar sprawić Panu niespodziankę zamieszczając w prasie artykuł o Pańskim koncercie. Napisałem artykuł, ale mi go tak bezmyślnie pocięli nożycami, że nie zostało nic więcej ponad kilka ledwie zeszytych z sobą kawałków zdań oraz – moich dobrych chęci. Proszę, niech Pan stara się widzieć tylko owe dobre chęci w tych kilku wierszach, które ukazały się wczoraj, we wtorek. Na szczęście, jestem pewny, że jeżeli idzie o sławienie Pana, nie zabraknie do tego sposobności. Wkrótce się poprawię. Adieu. E. Legouvé. ",
67,['Justyna Chopin'],['Fryderyk Chopin'],Warszawa,Paryż,1842-03-10,1842-03-20,"[Warszawa, ok. połowy marca 1842]",Justyna Chopin do Fr. Chopina w Paryżu," Kochany Fryderyku. Przecie po upłynionych trzech miesiącach odebraliśmy upragniony list od Ciebie. Dałeś koncert, wiedzieliśmy z gazet, że go dasz i żeś go już dał, tym przykrzej, że nic od Ciebie; nie podobno, abyś przez tak długi czas nie znalazł godziny wolnej, aby Rodzicom donieść o sobie i o nich się dowiedzieć. Zmartwiłeś nas bardzo, a to zapewne mimowolnie. Zapomniałeś o tym, kochane dziecko, że starzy Rodzice tylko wami żyją i codziennie Boga proszą o zdrowie i błogosławieństwo dla was, i nie przestają Mu dziękować za Jego dobrodziejstwa na Ciebie zlane. Zdrowie, dobre mienie, sława, jakiej Ty doznajesz, wszystko od Jego przenajświętszej Opatrzności pochodzi: jakżeś Mu powinien codziennie wraz z nami być wdzięcznym, a zobaczysz, że Ci będzie dopomagał we wszystkich Twoich dobrych zamiarach, i będziesz szczęśliwy. Nie miej za złe Ojcu, że Ci zawsze przypomina o przyszłości; wierz mi, że czas by był o niej troszkę pomyśleć. My, jako starzy, z doświadczenia Ci to mówimy, a troskliwi o Ciebie, chcielibyśmy Cię widzieć szczęśliwym i spokojnym; a trudno o nią, kiedy nie ma choć cokolwiek zapewnionego na później. – Myślałam tu bardzo o Tobie, moje drogie dziecko, w dzień urodzin i imienin Twoich i przesyłałam Ci w duszy moje życzenia modląc się o pomyślność Twoją. Niech Cię Bóg błogosławi i ma ciągle w swojej opiece. – Mój drogi, mam do Ciebie prośbę, czyli interes, bo matka nie powinna dziecka prosić, a dobre dziecko i szczere, jeżeli może bez uszczerbku własnych potrzeb, a broń Boże pożyczki na to, powinno powiedzieć otwarcie: tak lub nie. Mam nadzieję, że tak sobie ze mną postąpisz, bo gdyby nie to, nigdy bym Ci nie wspomniała o tym. Taka rzecz: winnam trzy tysiące złotych polskich; Ojciec o tym nie wie; gdyby wiedział, zmartwiłby się bardzo, a naturalnie trzeba je oddać, więc jeżeli będziesz mógł w przeciągu roku, nie razem, ale częściowo, ich przysłać, to mi napisz na ręce Barcinskiego. Powiesz sobie: teraz widzę, dlaczego mię matka do oszczędności namawia; wierz mi, że nie dla mojego interesu, ale dla Twojego dobra. Ściskam Cię serdecznie prawdziwie kochająca Cię Matka. ",
75,['Fryderyk Chopin'],['Wojciech Grzymała'],Nohant,Paryż,1842-03-21,1842-06-21,"Nohant, wtorek, [wiosna 1842]",Do Wojciecha Grzymały w Paryżu," Moje Życie! Spodziewam się, że Cię ten list weselszym zastanie jak przeszły. Tutaj zdrowie jakie takie. Czas piękny. Jutro, pojutrze spodziewamy się poczciwego Delacroix. Będzie mieszkał w Twoim pokoju. Daruj, jeżeli Cię znów poproszę, żebyś list do edytora wiedeńskiego posłał, ale ile mi się zdaje, do Austrii frankować trzeba. Na bursie o tym Ci powiedzą. Proszę Cię o tę przysługę, bo w tym liście są moje manuskrypta mozolnie pisane: nie chcę go żadnym niepewnym losom powierzać. Nie będę Cię już więcej żadnymi komisami nudził, bo wiem, jak to niemiło. – Niech Ci się dobrze wszystko wiedzie. Bądź zdrów, nie frasuj się. Twój stary Ch. [Dopisek George Sand – Tłumaczenie] 
 Mój grubasie, miej się dobrze i kochaj nas. Czytamy, pracujemy, działamy. Czas szybko płynie i gdybym nie miała Cię zastać w Paryżu, chciałabym go zatrzymać, gdyż wieś mi służy. Czy nie chciałbyś poświęcić nam kilku dni? Spróbuj. Nie znam człowieka bardziej swobodnego od Ciebie, który by obciążał się tyloma obowiązkami. Do widzenia, kochamy Cię nie bacząc na Twą niewdzięczność. [Dopisek Maurycego Dudevant – Tłumaczenie] Złamany. Złam sobie, jeśli Ci to sprawi przyjemność. [Dopisek Solange Dudevant – Tłumaczenie] Dzień dobry. Solange. ",
68,['Mikołaj Chopin'],['Fryderyk Chopin'],Warszawa,Paryż,1842-03-21,,"Warszawa, 21 marca 1842",Mikołaj Chopin do Fr. Chopina w Paryżu," Drogi mój Fryderyku. List Twój z 25 zeszłego miesiąca sprawił nam podwójną przyjemność; po pierwsze, uspokoił nas po trzech miesiącach milczenia z Twej strony – a bylibyśmy jeszcze w daleko przykrzejszym położeniu, gdyby pani Wasilewska nie była nam dodała otuchy po otrzymaniu listów od swego syna, któremu bardzo pochlebiło, żeś go tak dobrze przyjął; po drugie, przynosząc nam wieść, że dałeś wieczór muzyczny, który, sądząc po wycinkach przysłanych przez Ciebie, zadowolił Twych słuchaczy. Z całego serca winszuję Ci powodzenia, głównie dlatego, że dowodzi ono wyraźnie, iż utrzymujesz swe stanowisko pośród artystów, a po wtóre – z uwagi na dochód, który niewątpliwie pozwoli Ci spędzić kilka miesięcy na wsi podczas lata, gdy ilość lekcji zwykle się zmniejsza i kiedy możesz odpocząć po Twych trudach. Nic Ci nie będę pisał o oszczędzaniu i myśli o jutrze, chyba to tylko, że gdybyśmy byli mogli więcej zaoszczędzić, to byłoby nam lepiej, jakkolwiek i tak jesteśmy zadowoleni. Nie wychodziłem z domu przez całą prawie zimę, jednakże byłem na koncercie Artôta, który niewątpliwie przez wzgląd na Ciebie pamiętał o nas i przysłał nam lożę. Z przyjemnością słuchałem, gdy grał jeden z Twoich Mazurków – zrobił nim furorę. Poczciwy Elsner, który zawsze o Tobie pamięta, przyszedł nas odwiedzić w dniu Twoich imienin; życzenia jego są szczere, sprzyja Ci jak najbardziej. Złożył nam wizytę hrabia Mycielski, który był w Karlsbadzie jednocześnie z nami; ma nadzieję, że zobaczy Cię któregoś dnia u siebie. Mówił nam, żeś tę swoją obietnicę ponowił wobec jednej z jego krewnych, która była w Paryżu. Jesteśmy pewni, że byłbyś dobrze przyjęty w tamtych stronach. Liszt nie był tu jeszcze; mówią, że wyjechał z Berlina udając się przez Królewiec do Rosji i że dopiero gdy stamtąd powróci, będziemy mieli przyjemność usłyszenia go tutaj. Wyznaję, że nie spodziewałem się po nim, tego, co mi o nim piszesz, a wzmianka, którą zrobiono o nim i Thal[bergu] w artykułach o Twoim wieczorze, nie przyczyni się zbytnio do waszego zbliżenia. Co robić w podobnych okolicznościach? Oto działać ze zwykłą Ci przezornością i delikatnością, nie ustępując ani na krok. Możesz zachować się z godnością i postarać się, by wszystko spadło na niego. Lecz dosyć o tym. Zapewniam Cię jeszcze, że sprawisz mi wielką przyjemność nie każąc mi czekać tak długo na wiadomości o sobie. Oto mój 72 rok dobiega końca; niechże przez tę trochę życia, które mi pozostaje, mogę przynajmniej mieć jeszcze przyjemność przeczytania od czasu do czasu Twego listu. Pisz mi o sobie, o wszystkim, co Ciebie dotyczy, wszak jest to jedyna rzecz, która może mnie interesować. Zbliża się lato – co zamyślasz uczynić? Czy pozostaniesz w Paryżu? Czy nie zrobisz jakiejś wycieczki? Ostatecznie pisuj do nas na tyle obszernie, na ile Ci czas pozwoli – nie trać jednak chwil cenniejszych. Wierzaj, że o Tobie nie zapominamy; Twoja matka, kochająca Cię matka, pomimo silnego osłabienia wzroku pisze kilka słów do Ciebie. Całuję Cię z całego serca. Ch. P. S. Ernst odwiedził nas i przysłał mi bilet na swój koncert. ",
70,['Stefan Witwicki'],['Fryderyk Chopin'],,Paryż,1842-04-23,,23. IV 1842,Stefan Witwicki do Fr. Chopina w Paryżu," Moja duszko, przyślij mi następne „Revues”, to jest z Marca i Kwietnia, te oddam, bom przeczytał. Nie wychodzę wcale, więc pożycz, proszę, dla słabego. Całuję Cię S. W. 
   ",
76,['George Sand'],['Maria de Rozières'],Nohant,Paryż,1842-05-09,,"Nohant, 9 maja 1842",George Sand do Marii de Rozières w Paryżu," Najmilsza. Czym prędzej do dzieła! Twój mistrz, wielki Chopin, zapomniał (a przecież bardzo mu na tym zależało) kupić jakiś piękny podarek Franciszce, mojej wiernej służącej, którą uwielbia, i ma rację. Prosi Cię więc, abyś mu przysłała natychmiast cztery łokcie koronki szerokiej przynajmniej na dwa palce, w cenie dziesięciu franków za łokieć; ponadto szal według Twego uznania, w cenie czterdziestu franków. Nasze wieśniaczki noszą te szale jako chustki, układając je w fałdy podtrzymywane na karku szpilką i opuszczając róg poniżej talii, boki zaś powyżej łokcia, krzyżując je na piersiach. Jest to więc raczej wielka chustka niżeli szal, ale z frendzlą wokoło, kiedy ubierają się odświętnie. Powinna mieć obramowanie w deseń albo w rzucik lub może być zupełnie gładka. Rozumiesz, że ukośne paski nie pasowałyby do chustki rozpostartej równo na plecach. Możesz kupić jedwabną, wełnianą albo może z lekkiego francuskiego kaszmiru. Co do koloru – ponieważ Franciszka jako wdowa z Berry nosi przez całe życie żałobę, musi to być szal żałobny; ale żałoba naszych wieśniaczek dopuszcza kolor granatowy, szary, ciemnozielony, fioletowy, brunatny, ciemnobrązowy i kasztanowy. Wszystkie inne barwy są zakazane. Jedna czerwona kropka byłaby czymś oburzającym. Oto wspaniały podarek, o który prosi Cię Twój czcigodny mistrz , z przejęciem godnym żarliwości, jaką wkłada w swe dary, i niecierpliwości, która cechuje go w drobiazgach… ",
714,['Alexandre Artôt'],['Fryderyk Chopin'],Moskwa,Paryż,1842-05-10,,"Moskwa, 10 maja 1842",Aleksander Józef Artôt do Fr. Chopina w Paryżu," Drogi Chopinie. Czy Pan wie, że diabelnie Panu zazdroszczę? Wszędzie, gdzie się tylko obrócić, wszystko, co nosi miano kobiety, mówi o Chopinie: Czy Pan zna Chopina? Boże, jakżebym chciała poznać Chopina! Oto i ja pod wpływem niesłychanego uroku Pańskiego nazwiska kreślę tych kilka słów. Panna Kologrivoff jedzie do Paryża, aby posłuchać dobrej muzyki i nieco postudiować; będąc sama biegłą i utalentowaną muzyczką, potrafi docenić Pana i skorzystać z Pańskich znakomitych wskazówek. Niechże więc Pan będzie tak dobry, pomoże jej trochę swym wpływem i przyjmie ją tak, jak Pan to potrafi. Nie potrzebuję dodawać, że za warunek stawiam rewanż z mojej strony; w oczekiwaniu nadarzającej się okazji proszę przyjąć najserdeczniejsze podziękowania, jak również zapewnienia przywiązania i serdecznych uczuć. J. Artôt. ",
77,['Fryderyk Chopin'],['Wojciech Grzymała'],Nohant,Paryż,1842-05-25,,"Nohant, środa, [25 maja 1842]",Do Wojciecha Grzymały w Paryżu," Moje Życie! Proszę Cię, rzuć ten list do Solange na małą pocztę, a do moich na bursę. Przyjedź chociażby dlatego, żebym Cię komisami moimi nie nudził. Tutaj ból głowy od czasu drogi żelaznej, która w Orleanie ludzi w błoto zamiast na ulicę wysadza. Ja dosyć zdrów. Pistolet także. Ściskam Cię najserdeczniej. Ch. Pisz. [Dopisek George Sand – Tłumaczenie] Mój stary grubasku, miej się dobrze, kochaj nas, przybądź nas zobaczyć. Rzuć na pocztę do mojej córki to słówko. Kochamy Cię i ściskamy. ",
78,['Eugène Delacroix'],['George Sand'],,Nohant,1842-05-30,,"Poniedziałek rano, [30 maja 1842]",Eugeniusz Delacroix do George Sand w Nohant," [...] Niech Pani powie mojemu drogiemu Chopinowi, że najmilsze dla mnie rozrywki, to włócząc się po ogrodzie rozmawiać o muzyce, a wieczorem w kącie salonu słuchać jej, kiedy to sam Bóg muzyką zstępuje na jego boskie palce. I to dosłownie, Droga Moja; nie jestem ani myśliwym, ani birbantem, ani towarzyskim sąsiadem – niczego tak nie znoszę jak hałasu, niepokoju i żeby się mną zajmowano. Moje marzenie to przebywać z Panią i Jej najbliższymi, żyć przy Nich [...] ",
85,['Adam Mickiewicz'],['Fryderyk Chopin'],Paryż,Paryż,1842-06-01,1842-07-31,"[Paryż, czerwiec – lipiec 1842]",Adam Mickiewicz do Fr. Chopina w Paryżu," Jeśliby trzeba było dla otrzymania passportu dowodów urzędowych, masz tu passport Gutta ruski i niemiecki, tylko bądź łaskaw, nie zatrać go. Działalności Twojej polecam się. Życzliwy prześladowca. A. Mickiewicz. ",
79,['Józef Elsner'],['Fryderyk Chopin'],Warszawa,Paryż,1842-06-02,,"Warszawa, dnia 2 czerwca 1842",Józef Elsner do Fr. Chopina w Paryżu," Kochany Fryderyku. Oddawcy tegoż są Konstancja i Roman Turczynowicz, tancerze naszego teatru, dzieci Tobie jeszcze znanego p. Damse, artysty dramatycznego i bardzo użytecznego, i nawet obfitego kompozytora muzyki przy naszych teatrach, który mnie prosił o rekomendację dla nich do Ciebie, do Twego serca itd. podczas ich pobytu w Paryżu, czekając w tym momencie na to przy mnie, w pokoju moim. Ja dopełniam, to chętnie, bo są warte Twojej przyjaźni i ja znowu mogę na piśmie powtarzać, że Cię kocham i twoją kochaną osobę jak nikt wyżej szacuję. Racz przyjąć zapewnienie tego, którym jestem i będę Twoim prawdziwym sługą i przyjacielem. Józef Elsner. Posyłam Ci jako dowód Ave Maria . ",
81,['Eugène Delacroix'],['Jean-Baptiste Pierret'],Nohant,Paryż,1842-06-07,,"Nohant, 7 czerwca [1842]",Eugeniusz Delacroix do J.B. Pierreta w Paryżu," [...] Miejscowość jest urocza i trudno dla mnie o milszych gospodarzy domu. Kiedy nie zbieramy się przy stole, przy bilardzie lub nie wychodzimy na spacery, przebywam w swoim pokoju czytając lub wylegując się na kanapie. Chwilami, przez otwarte na ogród okno, dochodzą mnie zmieszane ze śpiewem słowików i zapachem różanego kwiecia przesycone melodie muzyki Chopina, bo ten nie przestaje tutaj pracować [...] ",
83,['Eugène Delacroix'],['George Sand'],Paryż,Nohant,1842-06-20,1842-06-30,"Paryż, wtorek, [koniec czerwca 1842]",Eugeniusz Delacroix do George Sand w Nohant," Co za zmiana, Droga Przyjaciółko. Jaki ten Paryż jest okropny – trudno sobie wyobrazić, jaki tu upał i ile kurzu się wdycha, a jak jest smutno! To najgorsze ze wszystkiego. Odkąd wróciłem, smutek mnie nie opuszcza i będzie wracał zawsze, gdy myśleć będę o Nohant. I nie będzie Pani mogła powiedzieć, że jest to skutek przyrodzonej niestałości człowieka, którego nie zadowala chwila obecna i który upiększa w myślach wspomnienie chwili minionej. Pamięta Pani, jak bałem się wrócić do moich trosk, które są bardzo realne, a wszystko je zwiększa; upał nie do zniesienia w mojej pracowni, trudy męczącej podróży wśród okoliczności mniej lub więcej komicznych, robiących z niej mało bohaterską odyseję – opowiem ją Pani kiedy indziej – ale przede wszystkim wspomnienie uroczej Berry, gdzie znalazłem tyle przyjaźni i tyle dobroci. Wróciłem mimo upałów, by praca mnie pochłonęła. To jedyny sposób zabicia wroga, który mnie opanowuje. Przed oczyma mam ciągle Panią i Jej bliskich, towarzyszę Wam w każdej godzinie dnia: widzę Was przy stole, w ogrodzie. Widzę siebie w tym miłym, małym pokoju tak zacisznym i rozkosznym w czasie upału, gdzie myślałem z daleka o tym wszystkim, co mnie tu przytłacza. Ale nie skończyłbym nigdy żalić się przed Panią... Pani powróci, lecz będę Ją widywał tylko od czasu do czasu; to już nie będzie ów urok ciągłej obecności. A moje długie rozmowy z Chopinem, gdzie je odnajdę? Piszę do Was, ale Was nie widzę wcale, a przyzwyczaiłem się na Was patrzeć. Niech Pani mi napisze dużo o sobie i o tych drogich mi osobach [...] Nie udało mi się spokojnie dokończyć tego listu, wątek moich myśli został przerwany. Rozpoczynać historię żalów – to byłoby nudne i nie wystarczające, by je wyrazić. Niech Pani pamięta o sobie i o Chopinie. Może będzie pracował teraz, kiedy mu już nie przeszkadzam. Jestem pewny, że nieraz zaniedbywał swoją pracę, by mi dotrzymywać towarzystwa. Niech Pani będzie taka dobra i powie mu, że wykonałem jego zlecenie co do pana z placu Vendôme; wszystko zostało załatwione tak, jak być powinno [...] ",
82,['Eugène Delacroix'],['Jean-Baptiste Pierret'],Nohant,Paryż,1842-06-22,,"Nohant, 22 czerwca 1842",Eugeniusz Delacroix do J.B. Pierreta w Paryżu," [...] Podobnie jak i Ty nie mam żadnego faktu do zanotowania. Prowadzę życie klasztorne i jak najbardziej jednostajne, nie zakłócone żadnymi wydarzeniami. Oczekiwaliśmy Balzaca, który jednak nie przyjechał, co mnie wcale nie martwi. To gaduła, który by zepsuł atmosferę beztroski, w jakiej z rozkoszą odpoczywam. Wśród niej trochę malarstwa, bilard i spacery – oto co wypełnia mi dni. Nie odwiedzają nas nawet sąsiedzi i znajomi z okolicy; każdy tu siedzi u siebie, zajmuje się swoimi wołami i ziemią. Prędko można by zaśniedzieć. Prowadzimy nie kończące się rozmowy z Chopinem, którego lubię bardzo i który jest niezwykłym człowiekiem; to najprawdziwszy artysta, jakiego zdarzyło mi się spotkać w życiu. Należy do tych rzadkich ludzi, których można czcić i podziwiać [...] ",
86,['Fryderyk Chopin'],['Amélie Franchomme'],Paryż,Paryż,1842-06-22,1842-09-22,"[Paryż, lato 1842]",Do pani Franchomme w Paryżu," Szanowna Pani, oto są listy dla Augusta – obiecano mi jeszcze dalsze, które będę miał zaszczyt przesłać Pani, gdy je otrzymam. Proszę przyjąć wyrazy mego szacunku. Chopin. Do Konsula Hiszpanii – od pani de Marliani, do Pana Chaissains nie pamiętam już od kogo, do Pana Duffour od naszego przyjaciela Albrechta, do Pana Dumas, pani i pana Durnes od pani Albrecht. ",
87,['Eugène Delacroix'],['George Sand'],Paryż,Nohant,1842-07-08,,"[Paryż], 8 lipca [1842]",Eugeniusz Delacroix do George Sand w Nohant," Droga Przyjaciółko! Odbieram Pani drugi list w momencie, kiedy zamierzałem powiadomić Panią, że otrzymałem skrzynkę [...] Gdy już restytuujemy, proszę Panią, by była łaskawa powiedzieć Chopinowi, że zostawiłem u niego część mojej bielizny; wierna Jenny zdążyła zauważyć braki w mojej garderobie [...] ",
88,['Fryderyk Chopin'],['Camille Pleyel'],Nohant,Paryż,1842-07-18,,"[Nohant, 18 lipca 1842] Poniedziałek, pod La Châtre, Indre",Do Kamila Pleyela w Paryżu," Najdroższy Przyjacielu. Właśnie otrzymałem fortepian, za który bardzo Panu dziękuję. Instrument przyjechał dobrze nastrojony, całkiem w kamertonie koncertowym. Na razie gram na nim niewiele, gdyż pogoda jest tak ładna, że wciąż prawie jestem na powietrzu. Życzę Panu równie przyjemnej pogody podczas Pańskich wakacji. Niech Pan napisze mi kilka słów (jeśli Pan uzna, że używał Pan pióra nie dość często podczas dnia). Wszystkim Wam życzę dobrego zdrowia – ścielę się do stopek Pańskiej matce i siostrze. Oddany Panu Fr. Chopin. ",
89,['Fryderyk Chopin'],['Wojciech Grzymała'],Nohant,Paryż,1842-07-27,,"[Nohant, 27 lipca 1842] Środa wieczór",List Fryderyka Chopina do Wojciecha Grzymały," Moje Kochanie. Jutro w nocy jedziemy do Paryża za mieszkaniem. W sobotę wieczorem będziem na ulicy Pigalle. Dzień tu zostaję. Panna de Rozières tutaj dziś przyjechała i zostanie z Solange przez te parę dni. Poczta odchodzi, więc Ci więcej nie piszę. Mam nadzieję, że Cię dobrze zastanę. Twój stary F . Ch . Nie dopisuje Ci się [George Sand], bo ma gości z miasta. "," Letter from Fryderyk Chopin to Wojciech Grzymała in Paris, „Moje kochanie. Jutro w nocy | jedziemy do Paryża za mieszkaniem. [...]”, sgd: [unreadable], Wednesday evening, [Nohant], [27\/07\/1842], p. 1-4. "
90,['Eugène Delacroix'],['Gustaw Planche'],Paryż,Neapol,1842-08-09,,"[Paryż], 9 sierpnia [1842]",Eugeniusz Delacroix do Gustawa Planche w Neapolu," [...] Prace moje w Izbie Posłów są bardzo opóźnione. Przede wszystkim źle zrobiłem, że nie zaczynałem ich długo z najrozmaitszych przyczyn. Potem, gdy się do nich zabierałem, trzeba było przejść do prac w Izbie Parów. Wreszcie chorowałem dość długo. Teraz wróciłem do jednego i drugiego i nawet nie jestem niezadowolony, tylko że tak dużo pracy. Znalazłem dla Luksemburgu temat, który nie jest tak banalny jak Apollo, Muzy itp. To do biblioteki: Wergili przedstawia le Dante (jak mówili nasi ojcowie, a nie Dante , jak mówią dzisiaj uczeni, którzy chcą wszystko robić inaczej niż inni) Homerowi i kilku wielkim poetom, którzy przebywają w jakimś Elizeum wyimaginowanym przez poetę, gdzie według niego, zażywają dostojnego szczęścia . Słowem, widzi się tam możliwie wszystkich wielkich ludzi spacerujących lub siedzących – by urozmaicić ich przyjemności. Przekona się Pan; mnie to bardzo pociąga, lecz miejsce jest niezwykle męczące. ",
100,['Stefan Witwicki'],['Fryderyk Chopin'],Paryż,Paryż,1842-10-01,1842-12-31,"[Paryż], wtorek, [koniec 1842]",Stefan Witwicki do Fr. Chopina w Paryżu," Jeśli jeszcze sługi potrzebujesz, to mam aż dwóch; jeden Paweł , który niegdyś służył u Platerów i u księstwa. Plater go i teraz chwali i właściwie nie mam nic przeciw niemu, ale najprzód wolę Ci rekomendować innego. Nazywa się Jan , służył u Pusłowskich, teraz jest razem z Jędrusiem w klubie, a że tak mało płatny, a musi szarzać suknie, które widać szanuje, szuka innej służby; jak słyszę, chłopak bardzo porządny i zna służbę. Jeśli chcesz, powiedz Jędrusiowi, przez którego to piszę, żeby go do Ciebie przysłał. Widzisz, że ja o kocie lepiej pamiętam niż kot o Semiramidzie. S. W. ",
169,['Fryderyk Chopin'],['Wojciech Grzymała'],Paryż,Paryż,1842-10-01,1844-10-31,"[Paryż, bez daty]",Do Wojciecha Grzymały w Paryżu," Moje kochanie. Jutro, we czwartek, u mnie o 5¾ albo 6-tej w kawie [1] złoconej ( de la cité ) w gabinecie. Potem pójdziemy do P. Marl[iani]. Co się Jutrzenki tycze – wielka mgła wczoraj była, dziś się słońca spodziewam i przed wieczorem słowo Ci poszlę. Niech Cię P. Bóg ma w swej opiece. Twój stary Fr. [1] Kawa (z fr. cave ) – piwnica. ",
91,['Mikołaj Chopin'],['Fryderyk Chopin'],Warszawa,Paryż,1842-10-16,,"[Warszawa], 16 października 1842",Mikołaj Chopin do Fr. Chopina w Paryżu," Mój drogi Fryderyku. Jeśli tak długo zwlekałem z odpowiedzią, to powodem tego nie była ani obojętność, ani jakaś choroba, lecz stało się tak dlatego, że z dnia na dzień oczekiwaliśmy powrotu Twej siostry. Chciałem, by mogła napisać do Ciebie, wiedząc, że po widzeniu się z całą rodziną Wod[zińskich] będzie Ci miała niejedno do powiedzenia. Z przyjemnością dowiedzieliśmy się z ostatniego Twego listu, że powietrze wiejskie wzmocniło Twoje zdrowie, że masz nadzieję, iż dobrze zniesiesz zimę i że zmieniłeś mieszkanie, ponieważ Twoje dotychczasowe było za zimne. Ale czy nie będziesz osamotniony, jeżeli inne osoby się nie przeniosą? O tym nie wspominasz. Wiesz, że Antoś dotychczas nie pisał do mnie, choć prosiłem jego ojca, by mu o tym przypomniał. Jak się zdaje, pod wpływem swej Dulcynei stracił pamięć, jeśli ją w ogóle kiedykolwiek posiadał. Prawdopodobnie, chociaż się to [rodzinie] nie podoba, sprawa skończy się małżeństwem. Przyszła para jest w Toruniu. Co się tycze interesu, mam zamiar pisać wprost do ojca, by wiedzieć, czego się trzymać, gdyż jestem w dość trudnej sytuacji. Donosisz mi, że Méry zdrowszy, gratulujemy mu z tego powodu. Macie więc proroków w Waszym kraju? To szczęście znaleźć w tym stuleciu ludzi dość naiwnych, by w to wierzyć. Lecz czegóż nie robi człowiek, by oszukać bliźniego? Ale dość już o tym. – Znalazłeś się więc na obiedzie z L[isztem]; znam Twoją ostrożność, bardzo dobrze robisz nie zrywając z nim mimo całą jego chełpliwość; byliście przyjaciółmi, jest rzeczą piękną prześcigać się w delikatności. Żeś nie odpowiedział na zaproszenie komitetu, to mnie nie dziwi, uważano by, że wstępujesz w ślady innych, Tobie zaś pod tym względem przykładu nie potrzeba. Szkoda, że nie mogłeś przyjąć Ernsta, on nam okazywał wiele względów; gdy go zobaczysz, przekaż mu tysiąc pozdrowień od nas. – Co do nas, to Ci powiem, że gdyby nie mój kaszel, który z dnia na dzień staje się coraz bardziej nieznośny, czułbym się jako tako; co do Twej drogiej matki, to w tej porze roku ma się ona dosyć dobrze. Ja wychodzę bardzo rzadko, najwyżej do naszego ogródka; mieliśmy w nim różne gatunki owoców, między innymi było kilka gron winnych, które sam pielęgnowałem i które doskonale dojrzały. To mi przypomniało piękny okres winobrania, którym i Ty z pewnością rozkoszowałeś się. Teraz, kiedy wróciłeś do domu, nie zapomnij napisać do nas i podać nam swój adres. Nie wątpię, że ten list odbierzesz, choć pod starym adresem wysłany. Bądź zdrów, moje drogie dziecko, oboje z matką ściskamy Cię serdecznie, tuląc Cię do serca ze wszystkich sił, jakie nam pozostały. Ch. Wiele pozdrowień dla p. Méry. Co się dzieje z panią Nakw.; czy Ci oddała to, co mówiła, że Ci jest winna? Brat jej guwernantki odwiedzał mnie kilkakrotnie. Przybył tu, by zająć się nauczaniem, i myślę, że znajdzie dobre miejsce. Spotkałem kilka razy p. Skibickiego, bardzo się o Ciebie rozpytywał; owdowiał przed kilkoma miesiącami; przypomina się Twojej pamięci. Twój ojciec chrzestny, Elsner, który udaje się do Wiednia, oraz wielu innych znajomych przesyłają Ci pozdrowienia. ",
92,['Ludwika Jędrzejewiczowa'],['Fryderyk Chopin'],,Paryż,1842-10-16,,"Niedziela, 16 października 1842",Ludwika Jędrzejewiczowa do Fr. Chopina w Paryżu," Mój najdroższy Fryderyku. Dziś tydzień, wróciłam z trzymiesięcznej wędrówki po świecie; dwa miesiące siedziałam na kuracji dzieci w Ciechocinku, a jeden byłam u familii Romockich i całą rodzinę Dziewanowskich młodych i starych objechałam. Wszędzie Cię serdecznie wspominają. Już w Szafani Twoje ławki własnej roboty nie egzystują, tylko imitacje z miłym wspomnieniem Ciebie. Deszcz był wielki, kiedy tam byłam; nie mogłam zwiedzić całego ogrodu, który mi się dość zdawał być ładny. Wszyscy kazali Cię uściskać, od Cioci Ludwiny do Domusia, który już ma dwoje ślicznych Domusiątek. – Bogu dzięki, żeś zdrów, raczej zdrowszy. Ta nowina to nasz regal [1] . Ja tu też wszystkich zdrowych zastałam; pojmujesz moją radość po tak długim się niewidzeniu, gdzie jak listu nie było w tygodniu, niespokojność i obawa o zdrowie najdroższych naszych i najpoczciwszych istot. Dzieci moje zdrowe; nie wiem tylko, czy z czasem nie odezwą się dawne cierpienia. – Ciechocinek są to domy rzucone gdzieniegdzie na pustyni piaszczystej, ale jakoś mi tam czas schodził milej jak wielu osobom, bo miałam dość znajomych. Papa i Mama znani prawie przez całą Polskę, Ty – przez Europę, więc nam z Izabelą à ce titre [2] bardzo łatwo znaleźć znajomych, którzy się sami jeszcze pierwsi do nas z nią zgłoszą; tak więc nieznanych wiele osób miałam dobrych znajomych, między innymi: pani Gałczyńska, kuzynka Wiktora Kurnatowskiego, i p. Unrug, siostra jego, które Cię znają i były z familią w Ciecho[cinku]. Bardzo troskliwie dopytywały się o Ciebie, i Weltzowie, i nawet Antoś Wo[dziński], ale tego widziałam gdzie indziej; teraz najwięcej siedzi w Toruniu, bo i bella jego tam jest. Ślub może w tym miesiącu; mają kupić majątek w Prusiech i tam osiąść albo w Księstwie. Starzy niekontenci, wszyscy; tylko oni kontenci, ale ponieważ to już tak blisko końca, więc się zrobi dobra komitywa. Podług mnie ani jedno, ani drugie nie zapewnia sobie szczęścia, i to użalającym się starym powiedziałam wręcz; i on, i ona poczciwi, ale każde potrzebuje, aby o nim ktoś drugi myślał. Matka to uważa za karę Pana Boga, co przytwierdziłam, i dobrze, lubo futura [3] to dobre stworzenie; ale ja nie mogę, mówiąc otwarcie, nie gadać otwarcie. Hrabs. młodzi [Skarbkowie] nic nie mają młodego, ona cierpiąca ciągle. Chcieli koniecznie, aby do nich jechać, prosili bardzo i bardzo oboje; co wiele, że on się na to zdobył, bo zawsze w wielu względach, jak go pamiętasz. Przysyłali nawet umyślnego o 6 mil do mnie, kiedy mają przysłać, ale nie byłam; nie przez rencunę [4] , ale że nie , i za najczulsze zaproszenie również podziękowałam. U matki i starego byłam parę razy; nie powiem, żeby mnie to krwi nie kosztowało, ale tak jakoś byłam blisko, tak byli grzeczni, prosili i prosili, że nie podobna było się wymówić. Matkę za powrotem widziałam, bo mi zaraz dali znać, że przyjechała, gdyż ja już z tamtych stron wyjeżdżać miałam wkrótce; bardzo była z sercem, byli wszyscy razem i wszyscy mi radzi, a ja nieraz rada bym była wiedzieć, co każde w duszy myśli, i godziłam jedno z drugim, i żałowałam w duszy, że się o to zapytać nie mogę. Gdybym była może dłużej bawiła, jak wiele innych rzeczy byłaby mi się może i ta wyświeciła; bądź co bądź mariage An[toniego] dręczy za wszelkie winy. Żebyś Ty był tylko zdrów, spokojny i szczęśliwy. Pytają mi się, czy się nie żenisz, rozmaici ludzie; inni znowu mówią, że z pewnością coś dużego piszesz z Adamem. Teraz, co tak łatwo z jednego miejsca na drugie się przenosić, sądzę, że na przyszły rok może o wszystkim bliżej rozmówić się będziemy mogli. Są to gruszki na wierzbie, ale doprawdy, że znowu i nie tak bardzo niepodobne rzeczy, byle zdrowie było i coś jeszcze. – Wiesiołowscy jeszcze są w Strzyżewie. Dziewanowscy pod Toruniem, to wszystko nie jest niepodobne. – Twój synek jest teraz błazenkiem naszym, bo zaczyna paplać i zabawny jest; tamte już duże dzieci, a w głowie jeszcze próżno, ale Barciński ma dobre nadzieje o nich, a kiedy on ręczy, to trzeba wierzyć. – Izabela o sobie sama Ci napisze; wzięła drugą siostrzeniczkę do siebie. U mnie z guwer[nantką] jest cioteczna siostra Józi Domusiowej. Ojciec jej umarł i pobiera tu edukację; będzie do Wielkanocy, u niej byłam na wsi. Jak to rozmaite związki ludzie zawierają i znajdują się gdzieś na świecie. Józia Sumińska, którą widziałam teraz, bardzo się o Ciebie pytała; jest za wujem tej panny, za Wilczewskim, którego brata znasz tam może. Olesia kazała Cię uściskać, widziałam ją wczoraj; mąż jej słaby, matka z wód wraca. Zawsze poczciwa familia z prawdziwą dla nas przyjaźnią. Ciebie kochają, jak to kiedyś w owe czasy; komedii nie zapominają. – Tytusowie zdrowi i dzieci; siedzą na wsi. – Wiesz, że Turowska poszła za Leśkiewicza! Nie słyszałam jej jeszcze po powrocie. Pojmuję, jak musieliście muzykować z Viardami! – Lebrunowie wrócili; żałują, że Cię nigdzie nie spotkali. Słyszałam o tym, lecz ich jeszcze nie widziałam. Adieu , mój najdroższy Fryderyku. Znowu jesteśmy razem, dzięki Bogu, znowu tylko Ciebie nam brakuje, tylko do Ciebie myśli zwrócone. O, żebyśmy się też uściskać mogli jak najprędzej. Adieu , ściskam Cię z duszy, kochaj nas tylko jak my Ciebie... Dzieci rączki Ci całują. Nowak[owski] i znajomi ściskają. – Jeszcze raz buzi, adieu ! Mérego pozdrów, cieszymy się, że wiele jest lepiej. Nak[waska] w Dreźnie, ale podobno cierpiąca. Czujemy bardzo, jak Ci tam, musi brakować poczciwego Jasia, Podobno de Rozières czułe pisuje tu listy i cudownie wzniosłe do Anto[niego Wodzińskiego], ale to jak groch na ścianę. Niedobrze. [1] Regal – dosł.: uczta, przysmak. [2] À ce titre – stąd, z tego powodu. [3] Futura (z łac.) – przyszła (żona). [4] Rencuna (z fr. rancune ) – uraza. ",
95,['Stefan Witwicki'],['Fryderyk Chopin'],Paryż,Paryż,1842-10-17,,"17 październ. 1842, Paryż",Stefan Witwicki do Fr. Chopina w Paryżu," Nie, mój Fryderyczku kochany, nie chcę ja tych tańców: bolałyby mnie oczy, uszy i serce. Nie mam za złe dwojgu biedakom, że dla kawałka chleba hołubcują po świecie, trudno by po tancerzach wymagać, aby nie byli tancerzami; ale niech się insi bawią tym widokiem. Wreszcie może to dziwactwo moje. Podziękuj ślicznie pani S[and] za pamięć, może mię za to zaprosisz kiedy na Semiramis albo na inną operę pani Viardot. Zobaczymy się w tych dniach. Twój Stefan. ",
96,['Fryderyk Chopin'],['Józef Elsner'],Paryż,Warszawa,1842-11-08,,"Paryż, 8 Novembra 1842",Do Józefa Elsnera w Warszawie," Kochany, zawsze kochany Panie Elsner! Nie uwierzysz, ile mi każda literka i nutka Twoja przyjemności robi – dziękuję Ci ślicznie za muzykę przysłaną przez Turczynowiczów. Im się tutaj powiodło – wielu się podobali – powinni być szczęśliwi z tego – i Pan Damse także, któremu nie odpisuję, ale proszę Pana, żebyś mu był łaskaw powiedzieć, ile jego dzieci (jak je nazywa) tutaj efektu narobiły. Ściskam Pana serdecznie. Kocham zawsze jak syn, jak stary syn, jak stary przyjaciel. Chopin. Pani Elsner moje uszanowanie i wszystkim, co Pana otaczają, ukłony. ",
98,['Friederich Kalkbrenner'],['Fryderyk Chopin'],Paryż,Paryż,1842-11-29,,"[Paryż, 29 listopada 1842] 52, Fb. Poissonnière; wtorek",Fryderyk Kalkbrenner do Fr. Chopina w Paryżu," Kochany Chopinie. Od chwili powrotu ze wsi byłem prawie ciągle chory; to mi przeszkodziło odwiedzić Pana. Jeżeliby Pan chciał przyczynić się do mego wyzdrowienia, to proszę przyjść do nas na obiad w niedzielę, 4 grudnia; będziemy w ściśle rodzinnym kółku i tylko będzie Pana miły i interesujący uczeń. Tysiąc słów przyjaznych od nas wszystkich in chorus . Fr. Kalkbrenner. ",
97,['Fryderyk Chopin'],['Tomasz Nidecki'],Paryż,Warszawa,1842-11-30,,"Rue St. Lazare, Place d’Orléans, Paryż, 30 9-bra 1842",Do Tomasza Nideckiego w Warszawie," Odebrałem list Twój, kochany Tomaszu, i zaraz prosiłem moich znajomych, żeby się o harfistę dopytywali. Dotychczas żadnego jeszcze nie widziałem, który by za tę cenę chciał do Was jechać, tym bardziej że mi nie piszesz, czy mu drogę zapłacicie. Co się maszynisty tycze, podobniejsza zdaje mi się sprawa, i wczoraj Pilletowi, dyrektorowi tutejszemu, mówić miano o tym, czy przypadkiem nie ma ze swoich którego, co by odchodził. Widzisz, żeś usłuchany i żem się zajął, ile mogę, Twoim komisem, ale żałuję, że dotychczas bezskutecznie. Kochaj mnie po staremu, jak w Wiedniu na Leopoldstadzie. Pisz, czy drogę płacicie harfiście. Mnie się zdaje, że to koniecznie potrzeba, aby zdecydować, i zawsze rachuj na moją starą przyjaźń. Pana Elsnera uściskaj i moich znajomych. F. Chopin. ",
715,['Fryderyk Chopin'],['Anna Caroline Oury [de Belleville]'],Paryż,Londyn,1842-12-10,,"[Paryż, 10 grudnia 1842]",Do Anny Karoliny de Belleville-Oury w Londynie," Szanowna Pani. Jakże wdzięczny jestem Pani za jej miły list, na który odpowiedziałbym przesyłając rękopis dla p. Beale, gdybym nie był przyobiecał mych nowych kompozycji p. Wesslowi.  – Co do walczyka, który miałem przyjemność dla Pani napisać, proszę go zachować  – błagam  –  dla siebie. Nie chciałbym, aby ujrzał światło dzienne. Natomiast pragnąłbym usłyszeć Panią grającą go i wziąć udział w jednym z Jej wytwornych przyjęć, na których Pani tak cudownie oddaje tych, którzy są mistrzami nas wszystkich, wielkich autorów, jak Mozart, Beethoven i Hummel. Jeszcze dźwięczy mi w uszach Adagio Hummla, które Pani grała kilka lat temu w Paryżu u Erarda, i zapewniam Panią, że mało jest muzyki fortepianowej  – mimo wielkich koncertów tutejszych  –  która pozwoliłaby mi zapomnieć, z jaką przyjemnością słuchałem Pani owego wieczoru. Proszę przyjąć, Szanowna Pani, wyrazy mego szacunku i przekazać łaskawie w moim imieniu zapewnienia przyjaźni panu Oury. Ch. ",
101,['Fryderyk Chopin'],['Breitkopf & Härtel company'],Paryż,Lipsk,1842-12-15,,"Place d’Orléans nr 9, rue St. Lazare, 15 grudnia 1842, Paryż",Do firmy Breitkopf & Härtel w Lipsku," Szanowni Panowie. Mam do zaofiarowania Panom Scherzo (za 600 fr.), Balladę (za 600 fr.), Poloneza (za 500 fr.). Poza tym skomponowałem kilkustronicowe Impromptu , ale go nawet nie proponuję, pragnąc zrobić grzeczność jednemu z mych dawnych znajomych, który od dwóch lat usilnie mnie prosi o coś dla p. Hofmeistra. Mówię Panom o tym, aby Panowie znali moje zamiary w tej sprawie. Jeżeli moje Scherzo , Ballada i Polonez odpowiadają Panom, proszę mi napisać słówko najbliższą pocztą, wskazując termin, w którym by Panowie sobie życzyli, abym te utwory wysłał. Szczerze oddany Fr. Chopin. ",
125,['Fryderyk Chopin'],['Stefan Witwicki'],Paryż,Paryż,1843-01-01,1844-12-31,"[Paryż, bez daty]",Do Stefana Witwickiego w Paryżu," Byłem u ciebie – dziś mnie w domu nie ma, moje kochanie. Fr. 
   ",
105,['Fryderyk Chopin'],['Jean-Jacques Molin'],Paryż,Paryż,1843-01-01,1843-12-31,"[Paryż, bez daty] Place Saint Lazare 5, wtorek rano \/ Rue de l’Arcade",Do doktora Molin w Paryżu," Drogi Doktorze. Bądź Pan łaskaw odwiedzić mnie dzisiaj, jestem cierpiący. [Dopisek George Sand – Tłumaczenie] Drogi Doktorze. Chopin jest bardzo cierpiący. Może zechce Pan przyjść dziś wieczorem; chory ma silną newralgię, która daje mu się boleśnie we znaki, a której mógłby Pan położyć kres umożliwiając mu spędzenie spokojnej nocy. Oddana G. Sand. Doktor Molin Rue de l’Arcade 
   ",
119,['Fryderyk Chopin'],,Paryż,,1843-01-01,1843-12-31,"[Paryż, bez daty]",Do nieznanej adresatki," Oui , Oui , Oui – i o którejkolwiek bądź godzinie. Xięstwo będą o 9-tej – ale dla Pani zaczniemy na nowo 10 razy. ",
126,['Fryderyk Chopin'],,Paryż,Paryż,1843-01-01,1844-12-31,"[Paryż, bez daty]",Do nieznanego adresata w Paryżu, Oczekuję Cię dzisiaj kilka minut przed 1-ą. Chopin. ,
103,['Fryderyk Chopin'],['Tomasz Nidecki'],Paryż,Warszawa,1843-01-25,,"9, Place d’Orléans, St. Lazare, Paryż, 25 stycznia 1843",Do Tomasza Nideckiego w Warszawie," Kochany Tomaszu! Nikt do Was i za drugie tyle jechać nie chce, ale się temu nie dziw, bo Labarre, którego prosiłem, żeby mi w tej sprawie dopomógł, zapewnił mnie, iż do Lyonu za bardzo piękną płacę żadnego posłać nie mógł, tak wszyscy artyści Paryż lubią. Wolą biedę klepać tutaj, jak porządnie żyć za granicą albo na prowincji. Żałuję, żem Ci się na nic tym razem nie przydał; mimo to kochajmy się po staremu, jak na Leopoldstadzie. Fr. Chopin. ",
104,['Ferenc Liszt'],['Fryderyk Chopin'],Poznań,Paryż,1843-02-26,,"Poznań, 26 lutego 1843",Franciszek Liszt do Fr. Chopina w Paryżu," Nie potrzeba żadnego pośrednika między Rellstabem a Tobą, drogi, stary przyjacielu. Rellstab jest człowiekiem o zbyt wielkiej kulturze, Ty zaś jesteś zbyt dobrze wychowany, ażebyście się nie mieli porozumieć doskonale i od razu (choć zazwyczaj Artyści z Krytykami niełatwo się porozumiewają); ponieważ Rellstab, chcąc mi zrobić przyjemność, zgodził się zabrać tych słów kilka, proszę go o szczególniejsze przypomnienie Ci mojej osoby; pragnę skorzystać z tej sposobności, by powtórzyć Ci, choćbym Ci się nawet wydał nudny, że moja przyjaźń i moje uwielbienie dla Ciebie pozostaną zawsze jednakowe i że we wszelkich okolicznościach możesz rozporządzać mną jak przyjacielem. F. Liszt.  ",
106,['Solange Clésinger'],['Maurycy Dudevant'],Chaillot,Nohant,1843-03-21,1843-06-21,"[Chaillot, prawdopodobnie wiosna 1843]",Solange Dudevant do Maurycego Dudevant w Nohant," Usiłowałeś powiedzieć coś dowcipnego, Chopin także, lecz nie zwykły i niespodziewany traf przeszkodził wam. Mówisz mi, iż czas mego wyzwolenia nadchodzi. Lecz to są dla mnie ogólniki: chciałabym wiedzieć dokładnie, kiedy wyjadę. Ufam, że nie będzie egzaminów. Pan Bascans planuje swą podróż jak nigdy. Kazał nawet napisać do swej siostrzenicy, że 15 sierpnia wyjeżdża w Pireneje. Nie boi się o egzaminy. Co do mnie, umiem historię Francji i geografię na tyle, ile trzeba, by odpowiadać. Z reszty nic sobie nie robię. Wstyd mi będzie się przyznać (o ile w ogóle to jest wstyd!), iż nie umiem. Zaliczy się to na karb mej bojaźni, mej nieśmiałości. Myślę tylko ciągle o tym, że jeszcze przez dwa długie miesiące pozostanę w tym czarującym Chaillot, tym miejscu rozkoszy i szczęścia. Jednakże pensja ma również swój urok (o czym, pani Bascans zapewnia nas codziennie) i będziemy jej kiedyś żałować. Nie nauczę się perspektywy, bo na to trzeba by lekcji prywatnych u Gingembre’a. Poza tym nie mam czasu i rysunki nie pasjonują mnie na tyle, bym się podjęła strawić Giagembre’a na lekcjach osobnych. I tak mam dosyć jego wybuchów gniewu i jego złych humorów trzy razy tygodniowo. Biedak stale powtarza to samo. Nie mówi nic więcej poza czterema zwrotami: światło i cień; proszę zaostrzyć swój ołówek; proszę tu dać półtony; to nie jest dość łagodne , a następnie wygłasza wielkie słowa o anatomii, z których nikt nic nie rozumie, używając określeń, jak żyły szyjne, łopatki itp... Jest on jedyny w swoim rodzaju. Adieu , mój miły, całuję Cię na śmierć. Ucałuj ode mnie Łucję, Marinettę, Franciszkę, Solange-Katarzynę i matkę Marię. Oddaj ukłony pani... mojej kuzynce. Nie przypominam sobie już jej nazwiska. Powiedz Chopinowi, że może to był wielki dowcip, ale zrozumienie go przechodzi moje możliwości, nic nie rozumiem z tego. Zdanie wydaje mi się nie skończone. Powiedz mu również, że gram ponownie Serenadę Schuberta, by zagrać ją matce, gdy przyjadę do Berry. Adieu , mój drogi, miły; przyjedź wnet po mnie. Czy Varennes jest w La Châtre? Odwiedził mnie i powiedział, iż wyjeżdża wkrótce. ",
108,['Fryderyk Chopin'],['Zofia Rozengart'],Nohant,Paryż,1843-06-16,,"Nohant, 16 czerwca [1843]",Do Zofii Rozengartówny w Paryżu," Rodzice i siostry, a teraz Witwicki tyle mi dobrego o Pani piszą – że mocno żałuję, iż nie miałem przyjemności poznania i słyszenia Jej przed moim wyjazdem z Paryża. Chociaż tu jeszcze kilka miesięcy zabawić myślę – nie tracę jednakże nadziei widzenia Pani za moim powrotem i stania się użytecznym, o ile tylko w mojej mocy będzie. Proszę Panią przyjąć zapewnienie najlepszych życzeń moich. F. Chopin.  ",
110,['Fryderyk Chopin'],['Wojciech Grzymała'],Nohant,Paryż,1843-06-22,1843-09-22,"Sobota, [Nohant, lato 1843]",Do Wojciecha Grzymały w Paryżu," Moje kochanie! Nie uwierzysz, jak mnie plotka hiszpańska obeszła. Sądź rzeczy, jak są. Przypominasz sobie, jednego wieczora moja u siebie bardzo się na dzisiejszą Agatę srożyła; był to wieczór, po którym zdecydowała się widzieć faworytę. Tyś bardzo bronił i nie bardzo podzielałeś jej uniesienia dla tej, co teraz w Londynie, a którą wówczas, jak mówiono, na wielką operę mieli zaangażować. Moja Ci owego wieczora powiedziała, że chyba się w Agacie kochasz... Nie wiem, czyś to uważał, ale mnie to uderzyło, i tegoż wieczora w jej pokoju powiedziałem jej, żeby z tym nie żartowała, bo Ty istotnie znasz panią Agatę, i nic łatwiejszego, jak pasztet zrobić innym i Tobie nieprzyjemny. Teraz wierzaj mi albo nie, ale jak matkę kocham, tak jej nic innego nie powiedziałem. Wczoraj po Twoim liście mówiłem jej, że musiała kiedy z Hiszpanką albo rudym, albo kim o Tobie i Agacie żartować, bo Hiszpanka głupstwa Tobie gada i na mnie, i na niej się opiera. Na to zaprzysięgła mi się, że serio nigdy o Tobie i Agacie ani jej przez myśl nie przeszło, dodając, że zna Twoje przywiązanie gdzie indziej i że Hiszpanka, jak się czego chce dowiedzieć, tak ma taktykę traktować za dowiedzione rzeczy swoje głupie domysły i zwalać je na ludzi, z którymi ten, o którym się chce czego dowiedzieć, w większej zażyłości. Więcej o tym ani słowa mowy nie było. Możesz miarkować po tym, ile ona pewne rzeczy szanuje. Tutaj czas ni piękny, ni brzydki. Pierwszego dnia mocno słaba była; teraz bardzo dobrze na koniu (prefan) w dzień jeździ, wesoła, pisze, maluje, bawi się. Twój Ch . Oddarłem drugą ćwiartkę, żeby Ci więcej miejsca miała pisać. Pisz, proszę Cię. ",
109,['Fryderyk Chopin'],['Maurice Schlesinger'],Nohant,Paryż,1843-07-22,,"22 lipca, Nohant, [1843]",Do Maurycego Schlesingera w Paryżu," Drogi Przyjacielu. W Impromptu , któreś Pan wydał przy „Gazette” z dnia 9 lipca, popełniano błąd w paginacji , co czyni moją kompozycję niezrozumiałą. Daleki od troskliwości, którą otacza swe prace nasz przyjaciel Moscheles, poczytuję sobie jednak tym razem za obowiązek wobec Pana abonentów prosić Go o zamieszczenie w najbliższym numerze następującego erratum : str. 3 – czytaj str. 5 str. 5 – czytaj str. 3 Jeśli Pan byłby zbyt zajęty lub zbyt leniwy, by do mnie napisać – to proszę mi odpowiedzieć tylko za pomocą tego erratum w „Gazette”, co będzie znaczyło dla mnie, że Pan, Pani Schlesinger i Pańskie dzieci jesteście wszyscy zdrowi. Całkowicie oddany Panu Chopin.  ",
111,['Fryderyk Chopin'],['George Sand'],Paryż,Nohant,1843-08-14,,"[Paryż], poniedziałek, [14 sierpnia 1843]",Do George Sand w Nohant," Przyjechałem o godzinie jedenastej i jestem już u Pani Marliani, skąd oboje piszemy do Pani. Zobaczy Pani Solange w czwartek o północy ; nie było miejsca ani w piątek, ani w sobotę, aż do przyszłej środy, a to byłoby za późno dla wszystkich. Ja chciałbym już być z powrotem, o czym Pani chyba nie wątpi, i kontent jestem, że los zrządził, iż jedziemy we czwartek; a więc do czwartku, a jutro, jeżeli Pani pozwoli, napiszę znowu. Pokorny sługa Ch... Bouli, ściskam Cię serdecznie. (Muszę dobierać słowa, których znam ortografię.) ",
112,['Eugène Delacroix'],['George Sand'],Paryż,Nohant,1843-09-08,,"[Paryż], 8 września [1843]",Eugeniusz Delacroix do George Sand w Nohant," [...] Byłem bardzo mile zaskoczony przybyciem Chopina. Mam nadzieję, że nie zaszkodził mu ten mały wyjazd. Niech wieś, powietrze, natura, woły, wszystko, co go otacza, razem z Panią, Droga Moja, wpływa na niego tak, jak niedawno na mnie. Urodziłem się dla powietrza, dla wsi i wołów; chciałem powiedzieć dla Pani – ale to tylko wtedy, gdyby Pani na to się zgodziła. Na tym urywam i ściskam Panią tak serdecznie, jak na to także pozwoli Pani, i proszę Panią, Droga Moja, przypomnieć mnie wszystkim, których Pani ma przy sobie i kocha, a których ja kocham także. A więc ściskam Chopina, Maurycego, Solange, Polita i łączę wdzięczne wspomnienia miłych chwil, które spędziłem przy nich i przy Pani. Eug. Delacroix. ",
121,['Solange Clésinger'],['Maurycy Dudevant'],Nohant,Paryż,1843-09-23,1843-12-22,"[Nohant, jesień 1843]",Solange Dudevant do Maurycego Dudevant w Paryżu," Ty i Chopin jesteście dwoma małymi egoistami. Nudzicie się w Paryżu i mówicie o tym Mamie: Chopin pośrednio, a ty całkiem otwarcie. Przedwczoraj już chciała jechać natychmiast do Paryża. Ponieważ wyjeżdża za tydzień, daj jej przynajmniej – bez niepokojenia i dręczenia – nacieszyć się schyłkiem jesieni, który tak bardzo lubi. Nie masz w sobie zbyt wiele męskości. I taki chłopak ma być niedługo pełnoletnim i rekrutem! Przecież i ja byłam przez trzy miesiące na pensji i nie narzekałam. A na pensji to jeszcze gorzej! Bo chociaż mogłam przebywać w Paryżu, ale byłam jak w więzieniu. Nie chcę dłużej na ciebie fukać. Przy takim początku listu mógł byś zasnąć. Opowiem ci coś innego. Czy wiesz, że zostanie założony republikański dziennik beriszoński, w którym Mama będzie pisała, jak Paul Louis [Courier] pisywał w swej „Gazette du Village”? François [Rollinat] przybył tu na kilkudniowy pobyt. W procesie o drzewa zapadł wyrok. Pozostawia się drzewa pod warunkiem, że Mama zapłaci wszystkie koszty. Ale ona nie zgadza się na taki wyrok i będzie apelowała aż do sądu kasacyjnego, jeśli zajdzie potrzeba. Dobrze się tu bawimy. Mama jest przemiła, Prin [?] zrobił schody do piwnicy. Gdy Polit spał, spłatałyśmy mu figla. O jedenastej godzinie poszłam go obudzić, by spytać go, czy nie za ciepło mu z Medorem na nogach i czy nie mógłby mi powiedzieć, która to godzina. Mama mu napaplała historii, z których nic nie zrozumiał, i skończyło się na tym, że rzuciłyśmy mu poduszkę na głowę. Mruczał trochę mówiąc, że jeżeli dalej będę go nudzić, pokropi mnie zawartością pewnego naczynia nocnego. Adieu mój kochany Całusku! Bądź nieco odważny i cierpliwy. Za 10 dni będziemy w Paryżu. ",
118,['Klementyna Hoffmanowa'],['Fryderyk Chopin'],Paryż,Paryż,1843-10-01,1843-12-21,"[Paryż, późną jesienią 1843]",Klementyna z Tańskich Hoffmanowa do Fr. Chopina w Paryżu," Panna Rozenga[rtówna] mieszka passage Sandier, rue Base du Rempart, na pensji pani Bachellery, a Hoffmanowa, co to pisze, ukłon jak najpiękniejszy Panu przesyła ciesząc się z jego przybycia ",
113,['Fryderyk Chopin'],['Auguste Léo'],Nohant,Paryż,1843-10-02,,"2 paźdz. [1843] Dwór Nohan[t], pod La Châtre, Indre",Do Augusta Léo w Paryżu," Drogi Panie Léo. Wracam z kilkudniowej wycieczki, cokolwiek męczącej, nad brzegami rzeki Creuse, w bardzo malowniczej okolicy – i zastaję Pana list. Miło mi było dowiedzieć się, że rodzina Moschelesów była z Wami – zdawało mi się, że i ja coś na tym skorzystam – lecz gdy przeczytałem dalej, że zostają tylko do 5 bieżącego miesiąca, radość moja zmieniła się w smutek. Pan wie, jak kocham i podziwiam Moschelesa, i lepiej niż ktokolwiek inny zrozumie, jak martwi mnie niemożność udania się natychmiast do Paryża, musiałbym bowiem wyjechać najpóźniej jutro, by przybyć w porę. – Mam nadzieję, że morze dobrze zrobiło zarówno Pani Léo, jak Pana miłej, małej rodzince i że mieliście Państwo równie piękny wrzesień, jak my tutaj. Pani Viardot, która właśnie była przez kilka tygodni u Pani Sand, zaledwie dwa czy trzy razy znalazła czas, by zaśpiewać; niebo było wciąż tak łaskawe, że trzeba było stale chodzić na spacery. Jesień jest na ogół najpiękniejszą porą roku w Berry – ja również zostanę tu jeszcze przez kilka tygodni. – Adresuję mój list na ulicę Louis le Grand, gdyż nie pamiętam dokładnie numeru przy ulicy St. Honoré. Pewien jestem, że dojdzie rąk Pana, gdyż list Pański doszedł mnie, chociaż był adresowany fantastycznie. Zechce Pan oddać ode mnie ukłony swojej Pani, jak również rodzinie Moschelesów. Całkowicie Panu oddany Chopin. Proszę nie zapomnieć pozdrowić Pana i Panią Valentin. ",
115,['Fryderyk Chopin'],['Auguste Léo'],Nohant,Paryż,1843-10-15,,"Dwór Nohan[t], pod La Châtre, (Indre) 15 paźdz. 1843",List Fryderyka Chopina do Augusta Léo," Drogi Panie Léo. Korzystając z łaskawego upoważnienia przesyłam Panu moje rękopisy dla Londynu i proszę Pana o łaskawe przesłanie ich do F-my Wessel i Stapleton. Niech Pan będzie łaskaw dodać na moim liście ich adres, którego nie pamiętam dokładnie (zapewne w Pana biurze go zachowano) – i wysłać go pocztą jak najrychlej. Tysiąc razy przepraszam za kłopot, którym Pana obarczam. – Tu liście zaczynają coraz szybciej opadać, co przyśpiesza mój wyjazd do Paryża. Możliwe, że za jakieś dwa tygodnie Pana odwiedzę na ulicy St. Honoré numer... (znów nie pamiętam). Jaka szkoda, że Moscheles wyjechał! Dlaczego tak krótko pozostaje, skoro tak rzadko się zjawia... – Dowiedziałem się z marnego artykułu w „Gazette Musicale”, zresztą godnego jego autora, o sukcesie Moschelesa u Erarda – i bardzo żałowałem, że mnie tam nie było. Byłoby mnie to trochę ożywiło i wyciągnęło z utartych, a pustych gościńców muzyki nowoczesnej, tak na ogół banalnej. Mam nadzieję, że u Pana wszyscy zdrowi. Zechce Pan oddać ukłony ode mnie Pani Léo i mieć mnie zawsze za szczerze mu oddanego. F. Chopin. Proszę nie zapomnieć o oddaniu ode mnie ukłonów Panu i Pani Valentin. – Czy nie trzeba by podać adresu listu do Wessla po angielsku? – Posyłam go nie zalepiając i proszę, by Pan zrobił to, co będzie Pan uważał za stosowne. "," List Fryderyka Chopina do Auguste’a Léo w Paryżu, „Cher Monsieur Léo, | Je Vous envoye, comme Vous avez bien | voulu me le permettre […]”, sygn.: „FChopin”, Ch.[âteau] de Nohan[t], près la Châtre (Indre), 15\/10\/1843, s. 4. "
114,['Fryderyk Chopin'],['Wojciech Grzymała'],Nohant,Paryż,1843-10-15,1843-10-16,"[Nohant, pocz. października, 1843]",Do Wojciecha Grzymały w Paryżu," Moje życie! Zapowiedziałem Ci, że będę Cię prosił o posłanie listu jednego do rodziny, drugiego do Lipska, z manuskryptami. Oba nie mam komu powierzyć, jeżeli nie Tobie. Bądź łaskaw, przechodząc rzuć na bursę. Moje manuskrypta nic niewarte, ale by mi wielkiej pracy się narobiło, żeby zaginęły. Tutaj nienajlepsze zdrowie Pani Domu. Ja, jak mogę, tak się włóczę, ale nie wiem, kiedy się zobaczymy. Tutaj jeszcze pogoda; dzieciom miło baraszkować i projekta są późno wrócić, tym bardziej że miasto wiele kosztuje. Tyś zapewne Twój hotel skończył albo prawie. Nie ma dnia, żebym o Tobie nie myślał i o wszystkim, co Ci szczęście dać powinno. Mam nadzieję, że Cię zastanę zdrowym, wesołym i ile możności szczęśliwym. Kilka dni temu wyjeżdżali w okolice widzieć brzegi de la Creuse: młody rysował widoki. Bardzo się powiodła przechadzka z przyjaciółmi sąsiadami, ale po powrocie zdrowie się popsuło i parę dni nie może pracować. Tym się martwi, więc niewesoło. Ściskam Cię najserdeczniej Twój stary Ch . Rączki ucałuj z uszanowaniem. ",
116,['Adam Crémieux'],['Fryderyk Chopin'],,Paryż,1843-11-13,,13 listopada [18]43,Adam Crémieux do Fr. Chopina w Paryżu," Drogi przyjacielu! Mam małą, 13-letnią siostrzenicę, która, naszym zdaniem, predestynowana jest do zajęcia poczesnego miejsca wśród artystów, my zaś z ochotą torujemy jej drogę kariery. Od dawna już jedyną jej ambicją jest zostać uczennicą Pana, ale nie chciałem w żadnym razie przedstawić jej Panu, nim zdolna będzie Pana zrozumieć. Mniemam, że obecnie nie byłaby już niegodna przyjęcia przez Pana, ale czy będzie Pan mógł ją przyjąć? Nie pytam, czy zechce Pan, mam pełne zaufanie do przyjaźni Pana, ale czy będzie Pan mógł? Oto cała kwestia. Proszę Pana gorąco, drogi Chopinie, o przyjęcie jako uczennicy siostrzenicy mojej, która jest zarazem siostrzenicą pani Eugenii Beer. Powie nam Pan wkrótce z całą szczerością, czy możemy pokładać w niej nadzieje, i jeśli tak, uszczęśliwi nas Pan kierując nią przez swe wskazówki i kształtując jej zdolności przez udzielanie jej lekcji. Matka jej, moja bratowa, odda Panu ten list i przyprowadzi swą córkę. Oby przyniosła mi pomyślną odpowiedź. Wyrazy szacunku i przyjaźni Ad. Crémieux. ",
117,['Fryderyk Chopin'],['George Sand'],Paryż,Nohant,1843-11-17,,"[Paryż], piątek, [listopad] 1843",Do George Sand w Nohant," Oto, co Maurycy pisze do Pani. Otrzymaliśmy od Pani dobre nowiny i cieszymy się, że Pani jest zadowolona. Wszystko, co Pani robi, musi być wielkie i piękne , jeżeli nie piszemy o tym, co Pani robi, to nie dlatego, żeby to nas mało interesowało. Maurycy przesłał Pani swoją skrzynkę wczoraj wieczór. Proszę pisać, proszę pisać. Do jutra. Proszę myśleć o swoich starych. Ch. Dla Sol [pozdrowienia]. Maurycy zdrów i ja także. ",
120,['Fryderyk Chopin'],['George Sand'],Paryż,Nohant,1843-11-26,,"[Paryż, 26 listopada 1843]",Do George Sand w Nohant," Tak więc Pani dokonała lustracji stajni i zmęczyło to Panią. Na Boga, proszę się oszczędzać przed wyjazdem i przywieźć nam z Nohant piękną pogodę, bo tu ciągle deszcz pada. Mimo to, po daremnym czekaniu do trzeciej godziny na pogodę, kazałem sobie sprowadzić karetę, pojechałem do Rothschilda i do Stockhausena, i nie czuję się gorzej. Dzisiaj niedziela, wypoczywam i nie wychodzę, lecz dlatego że tak chcę, nie z konieczności. Proszę wierzyć, że obaj miewamy się dobrze, że choroba trzyma się z dala ode mnie i że przed sobą widzę tylko szczęście, że nigdy nie miałem więcej nadziei, jak myśląc o nadchodzącym tygodniu, i że wszystko pójdzie po myśli Pani... Mówi nam Pani jeszcze, że skóra zeszła Pani z podniebienia, na Boga, niech Pani nie bierze tego lekarstwa. Byliśmy na dobrym obiedzie u pani Marliani. Po czym jedni poszli na przyjęcie wieczorne, drudzy zajęli się rysowaniem, inni jeszcze udali się do łóżka. Ja spałem w swoim łóżku, jak Pani w swoim fotelu, zmęczony, jak po ciężkim wysiłku; myślę, że lekarstwo, które biorę, zanadto działa na sen – poproszę Molina o inne. Do jutra; będziemy do Pani pisali codziennie aż do środy. Niech Pani nie przestaje myśleć o swoich starych, bardzo starych znajomych, którzy oczywiście nie myślą o niczym innym, jak tylko o Pani. Maurycy wyszedł. Jeszcze cztery dni. Chopin. ",
122,['Fryderyk Chopin'],['Breitkopf & Härtel company'],Paryż,Lipsk,1843-12-16,,"Paryż, dn. 16 grudnia 1843",Do firmy Breitkopf & Härtel w Lipsku," Ja, niżej podpisany, zamieszkały w Paryżu, rue St. Lazare 34, potwierdzam, iż sprzedałem firmie Breitkopf i Härtel w Lipsku prawo własności poniżej wyszczególnionych utworów mojej kompozycji, mianowicie: Op. 12. Wariacje na temat Ludowika „ 15. Trzy Nokturny „ 16. Rondo „ 17. 4 Mazurki „ 18. Grande Valse brillante „ 20. Scherzo „ 21. Drugi Koncert „ 22. Wielki Polonez „ 23. Ballada „ 24. 4 Mazurki „ 25. 12 Etiud w dwóch rzutach „ 26. Dwa Polonezy „ 27. Dwa Nokturny „ 28. 24 Preludia „ 29. Impromptu „ 30. 4 Mazurki „ 31. Scherzo „ 33. 4 Mazurki „ 34. Trzy Walce nr 1–3 „ 35. Sonata „ 36. Drugie Impromptu „ 37. Dwa Nokturny „ 38. Ballada „ 39. Trzecie Scherzo „ 40. Dwa Polonezy „ 41. 4 Mazurki „ 42. Walc „ 46. Allegro de Concerto „ 47. Trzecia Ballada „ 49. Fantazja „ 52. Czwarta Ballada „ 53. Polonez „ 54. Czwarte Scherzo. Oświadczam, że odstąpiłem prawo własności wymienionej firmie bez żadnego zastrzeżenia ani ograniczenia po wszystkie czasy i na wszystkie kraje z wyjątkiem Francji i Anglii i poświadczam odbiór umówionych honorariów, na co wystawiłem osobne pokwitowanie. F. Chopin. ",
123,['Fryderyk Chopin'],['Härtel from Breitkopf & Härtel company'],Paryż,Lipsk,1843-12-19,,"[Paryż, 19 grudnia 1843] Wtorek rano",Do Härtla z firmy Breitkopf & Härtel w Lipsku," Drogi Panie Härtel. Odsyłam kwit Pana podpisany przeze mnie – a ponieważ mowa o interesach, zapytuję, czy będzie Panu dogadzało, jeżeli poślę Panu przez p. Maho moje 2 Nokturny i moje 3 Mazurki , licząc po 600 fr. za każdy z tych 2 opusów? Odpowiedź proszę dać p. Maho, który mi ją zakomunikuje. Przykro mi bardzo, że tak rzadko miałem przyjemność widywać Pana podczas Jego tegorocznego pobytu w Paryżu – mam nadzieję, że wynagrodzę to sobie za przyszłą Pana bytnością. A zatem do zobaczenia się wkrótce. – Proszę wszystkim u Pana złożyć wyrazy mego uszanowania. Oddany Panu Fr. Chopin. ",
128,['Fryderyk Chopin'],['Zofia Rozengart'],Paryż,Paryż,1843-12-22,1844-03-20,"[Paryż, zima 1843\/44] Sobota rano",Do Zofii Rozengartówny w Paryżu," Jeżeli Pani się podoba dziś o kwadrans na pierwszą, to będę mógł Pani posłuchać. Wszystkiego najlepszego. Chopin. ",
127,['Fryderyk Chopin'],['Zofia Rozengart'],Paryż,Paryż,1843-12-22,1844-03-20,"[Paryż, zima 1843\/44] Wtorek wieczór",Do Zofii Rozengartówny w Paryżu," Nie bal Xiężny przyczyną – ale moja dychawica, że jutro rano nie będę mógł mieć przyjemności słyszenia Pani – może we czwartek czas znajdę i słowo napiszę. Wszystkiego dobrego. Ch. ",
178,['Klementyna Hoffmanowa'],['Fryderyk Chopin'],Paryż,Paryż,1844-01-01,1844-12-31,"[Paryż, 1844 (?)] Środa",Klementyna z Tańskich Hoffmanowa do Fr. Chopina w Paryżu," Czyby Pan łaskawy po dawnej znajomości a niedawnym sąsiedztwie nie był tyle dobry i nie pozwolił mi przyjść do siebie jutro o jakiej bądź godzinie, a to z moją nową córeczką, Miss Marie Forbes – lekcji, wiem, że żądać nie podobno, ale ponieważ Matka oddała mi ją z duszą i ciałem, chciałabym wiedzieć, w jakim stopniu jest jej umiejętność muzykalna i kogo by wziąć do niej. – Przepraszam za moje natręctwo – gdyby Pan nie mógł żadnym sposobem – to proszę kazać tylko powiedzieć słówko – rue Neuve des Mathurins 65, aleby mi bardzo żal było. Hoffmanowa. ",
164,['Fryderyk Chopin'],['Adolf Cichowski'],Paryż,Paryż,1844-01-01,1844-12-31,"[Paryż, około 1844] Poniedziałek rano",Do Adolfa Cichowskiego w Paryżu," Czekam Cię koniecznie dziś, nim na zwykłą drogę się puścisz, między 12 a 12 i ¼. Gdyby mnie w domu jeszcze z powrotem nie było, poczekaj z łaski swojej koniecznie. Ściskam Cię najserdeczniej. Ch. ",
165,['Fryderyk Chopin'],['Adolf Cichowski'],Paryż,Paryż,1844-01-01,1844-12-31,"[Paryż, bez daty] Czwartek rano",Do Adolfa Cichowskiego w Paryżu," Proszę Cię, wstąp dziś rano do mnie przed wyspą. Twój. ",
171,['Fryderyk Chopin'],['Wojciech Grzymała'],,Paryż,1844-01-01,1844-12-31,[brak daty],Do Wojciecha Grzymały w Paryżu," Odłożono na poniedziałek. Nie mogłem wyjechać dziś. X-na Mar[celina] i Adamowa są. Przyjdź, jeśli możesz, na mój hudy [!] obiad. Ch. ",
175,['Fryderyk Chopin'],['Adolf Cichowski'],Paryż,Paryż,1844-01-01,1844-12-31,"[Paryż, bez daty] Czwartek, 9-ta",Do Adolfa Cichowskiego w Paryżu," Moje Życie, jeżeli możesz, przed Hotelem Lambert wstąp do mnie, chciałbym Ci słówko powiedzieć, a nie mogę się ruszyć. Chopin. ",
172,['Fryderyk Chopin'],['Adolf Cichowski'],Paryż,Paryż,1844-01-01,1844-12-31,"[Paryż, bez daty] Poniedziałek",Do Adolfa Cichowskiego w Paryżu," Nie uwierzysz, ile żałowałem, zobaczywszy twoją kartę, że mnie w domu nie było. Jeżeli mnie chcesz dziś widzieć, zastaniesz mnie do 11-stej i od 1-szej do 5-tej. Ściskam Cię serdecznie Ch. ",
173,['Fryderyk Chopin'],['Adolf Cichowski'],Paryż,Paryż,1844-01-01,1844-12-31,"[Paryż, bez daty] Wtorek rano",Do Adolfa Cichowskiego w Paryżu," Jeżeli z pewnością we środę – to dobrze, ale jeżeli nie z pewnością – to trzeba, żebyś jechał i prosił, żeby we środę koniecznie – to jest jutro. Ściskam Cię serdecznie Ch. ",
170,['Wojciech Grzymała'],['Fryderyk Chopin'],Paryż,Paryż,1844-01-01,1844-12-31,"[Paryż, bez daty]",Wojciech Grzymała do Fr. Chopina w Paryżu," Mój drogi. Ja na Ciebie czekam ubrany, gotów na Twoje zawołanie. Albert. ",
135,['Izabella Barcińska'],['Fryderyk Chopin'],,Paryż,1844-01-01,1844-12-31,[brak daty],Izabela Barcińska do Fr. Chopina w Paryżu," Bądź spokojny, mój drogi, o nas i pamiętaj o sobie, boś Ty, jak dawniej, tym bardziej teraz całą naszą pociechą. Wdzięczność Twej opiekunce za jej pieczołowitość o Tobie i serce nam okazane! Jej kilka wyrazów uspokoiły Mamę i nas co do zdrowia Twego. Co to jest, kiedy kto ma serce; nie znając osób, umie im do serca trafić i wlać w dusze strapione pociechę. Ty, mój jedyny, podziękuj jej za to najczulej i sam nie poddawaj się słusznemu, należnemu żalowi. Mama dziś nam została; daj Boże jak najdłużej nią się cieszyć; dziś ku niej całą miłość synowską zwrócić, jej chwile nam drogie osładzać należy. Pan Bełza, który Cię znał u Brandtów, a dziś mieszka u nas w domu od lat kilku, jedzie w końcu tego miesiąca do Paryża i w lipcu zapewne tam będzie; rada bym, żeby on mógł Cię widzieć. Papa go bardzo kochał i poważał. Prawdziwy też to naszej rodziny przyjaciel; nikt od niego lepiej nas nie zna. Miło by nam było, żebyście się mogli uściskać. Z głową i sercem człowiek! Donieś mi też, gdzie Nohant leży. Ludzie mi się o to pytają, a ja nie wiem; a choć bym na karcie znaleźć chciała, to takiej szczegółowej nie mam. Mamę zapraszają w różne strony na wieś, i Domusiowie Dziewanowscy, których oboje dziećmi znałeś, a dziś naszymi są przyjaciółmi. Nie uwierzysz, mój drogi, jak to nieszczęście nasze wiele współczucia wywołało! – Bywaj zdrów i spokojny, tego Ci z serca życzymy. Pisz do nas, mój jedyny, tylko zawsze prawdę o sobie, bo my Cię kochamy i zawsze o Tobie myślimy. Izabela. ",
174,['Fryderyk Chopin'],['Adolf Cichowski'],Paryż,Paryż,1844-01-01,1844-12-31,"[Paryż, bez daty] Poniedziałek, 4-ta",Do Adolfa Cichowskiego w Paryżu," Chciałbym koniecznie powiedzieć Ci dziś 2 słowa. Przyjdź, proszę, po swoim obiedzie klubowym, to będzie właśnie przed moim. Ch. ",
177,['Fryderyk Chopin'],['August Franchomme'],Paryż,Paryż,1844-01-01,1844-12-31,"[Paryż, 1844(?)]",List Fryderyka Chopina do Augusta Franchomme'a ," Drogi Przyjacielu. Przyjdź do mnie o 1-ej pod nr 9. Jest u mnie panna Stirling, która chciałaby się rozmówić z Tobą co do swoich lekcji. Moje uszanowanie dla Pani Franchomme. "," List–bilet Fryderyka Chopina do Auguste’a Franchomme’a, „Cher Ami, Viens me voir à 1h au Nro 9. [...]”, [niesygnowany], [Paryż], [1844?], s. 2. "
129,['George Sand'],['Jean-Jacques Molin'],Paryż,Paryż,1844-02-24,,"[Paryż, zima 1843\/44] Sobota",George Sand do doktora Molin w Paryżu," Drogi Doktorze. Proszę odwiedzić dzisiaj Chopina. Czuje się wciąż bardzo niezdrów i martwi się tym. Jeden z moich dobrych przyjaciół, p. Louis Blanc, dziś lub jutro odwiedzi Pana, by prosić Go o wyleczenie go z depresji nerwowej, na którą cierpi od dłuższego czasu. Powiedziałam mu, iż zastanie Pana od południa do 2 godz. Wszak to są godziny przyjęć Pana? Szczerze oddana G. Sand. ",
131,['George Sand'],['Jean-Jacques Molin'],Paryż,Paryż,1844-05-12,,"[Paryż, 12 maja 1844]",George Sand do doktora Molin w Paryżu," Drogi Doktorze. Proszę zajść do mnie po pierwszej. Chopin dowiedział się o śmierci ojca. Jest tym złamany, a pośrednio ja również. Nie chce dziś widzieć nikogo. Ale ja chciałabym pomówić z Panem o nim. Proszę więc pytać tylko o mnie. Sercem oddana George Sand. ",
130,['George Sand'],['August Franchomme'],Paryż,Paryż,1844-05-26,,"[Paryż, 12 maja 1844] Niedziela rano",George Sand do Augusta Franchomme w Paryżu," Drogi Panie Franchomme. Nasz biedny Chopin przed chwilą dowiedział się o śmierci ojca. Zamknął się dziś w swoim pokoju, lecz ja bardzo Pana proszę, aby Pan go jutro odwiedził, bo jest Pan jedną z nielicznych osób, które mogą na niego podziałać kojąco. Ja sama zbyt cierpię z powodu jego zmartwienia; nie jestem w stanie go pocieszyć. Serdecznie oddana George Sand. ",
132,['George Sand'],['Justyna Chopin'],Paryż,Warszawa,1844-05-29,,"Paryż, 29 maja 1844",George Sand do Justyny Chopin w Warszawie," Szanowna Pani. Sądzę, że nie zdołam niczym bardziej pocieszyć najlepszej matki mego kochanego Fryderyka niż zapewnieniem o męstwie i opanowaniu tego podziwu godnego dziecka. Pani wie, jak głęboki jest jego ból i jak cierpiąca jest jego dusza; lecz dzięki Bogu nie jest chory, a za kilka godzin udajemy się na wieś, gdzie nareszcie wypocznie po tym tak strasznym przejściu. Myśli tylko o Pani, o swych siostrach, o wszystkich swoich, których kocha tak gorąco i których smutek go niepokoi i przejmuje tak jak jego własny. Przynajmniej niech Pani ze swej strony nie niepokoi się tym, że on jest bez opieki. Nie mogę odjąć mu tego cierpienia, jest ono tak usprawiedliwione, tak głębokie i tak długotrwałe; lecz mogę dbać o jego zdrowie i otaczać go takim przywiązaniem i troskliwością, jakby to czyniła Pani sama. Jest to najmilszy obowiązek, jestem szczęśliwa, że mogę go wziąć na siebie, nigdy mu nie uchybię. Obiecuję to Pani i mam nadzieję, iż Pani będzie ufała mojemu oddaniu dla niego. Nie twierdzę, że nieszczęście Wasze dotknęło mnie tak, jak gdybym była znała tego wspaniałego człowieka, którego opłakujecie. Moje współczucie, choć tak bardzo szczere, nie jest w stanie złagodzić tego straszliwego ciosu, lecz donosząc Pani, że poświęcę me dni Jej synowi i że uważam go za swego własnego syna, wiem, iż mogę choć pod tym względem trochę uspokoić Pani duszę. Toteż pozwoliłam sobie napisać do Pani, by Jej powiedzieć, że Jej – jako uwielbianej matce mego najdroższego przyjaciela – jestem głęboko oddana. George Sand . ",
134,['Antoni Barciński'],['Fryderyk Chopin'],Warszawa,Paryż,1844-06-01,1844-06-30,"[Warszawa, czerwiec 1844]",Antoni Barciński do Fr. Chopina w Paryżu," Najdroższy Fryciu! Życzenie Twoje, abyś miał sobie opisane najdrobniejsze szczegóły ostatnich chwil życia naszego nieocenionego Ojca, jest słuszne i sprawiedliwe; więcej powiem, gdybym miał talent wymowy, a tym samym był w możności opisania całego jego życia, uczyniłbym to dla ogólnego dobra, aby nauczyć ludzi, jak mają żyć i umierać, aby nawet w grobie nie być zapomnianym i zasłużyć sobie na powszechny szacunek i uwielbienie z pokolenia do pokolenia przekazywanych. Kto by chciał mieć wyobrażenie o śmierci sprawiedliwego, powinien by być świadkiem całego ciągu niedługotrwałej choroby i końca naszego Ojca: spokojność umysłu nie oddzielona od spokojności sumienia; wewnętrzna pociecha i rozkosz, że dochował się dzieci umiejących kochać i szanować rodziców; przekonanie miłe, że się nie dla samego siebie żyło, ale dla dobra bliźnich; myśl, że go wszyscy wielbią i prawemu jego charakterowi cześć oddają. Żyć lat 75 na świecie wpośród zepsucia i demoralizacji właściwej ludzkiej naturze i nie mieć ani jednego nieprzyjaciela; przypomnieć sobie, że się mnóstwo rodzin z nędzy podźwignęło, przyjaciołom w potrzebie wsparcia i rady zbawiennej udzieliło, czego z pozostałych listów widoczną czerpać można było wiadomość; przestawać na małym, nie pragnąć ani dostatków, ani zaślepiających zaszczytów; umiłować domowe życie, ukochać swą rodzinę sercem przyjaciela, żyć ich szczęściem, cieszyć się i chełpić, że mu Bóg pozwolił dochować się miłego owocu tyloletnich trudów i zabiegów z własnych dzieci, w których śmiało ujrzeć można siebie samego, swoją duszę i serce tylko mógł jak w zwierciadle odbijające się oglądać. Taki mąż nigdy nie umiera, żyje on wpośród nas, bo jego myśli i uczucia w każdej chwili naszego istnienia odradzają na nowo pamięć jego. Obraz ten, aczkolwiek daleki od rzeczywistości, której tylko jest słabym odcieniem, łatwo Tobie domyślać się każe, jakim był nieoszacowany Ojciec nasz w ciągu swej słabości; lat 75 wieku znękanego długoletnią i mozolną pracą było całą i ostateczną chorobą naszego Ojca. Dlatego też w czasie słabości, która nie objawiła się cierpieniami ciała, ale zwolna znikającymi siłami, nie użalał się na żadne cierpienia, był ciągle spokojny, rozmawiający, a nawet wesoły, czego ukryć nie potrzebował. Otoczony swą rodziną, cieszył się i mówił: „Bogu najwyższemu dziękuję, że mi tak dobre, cnotliwe i czułe dzieci wychować dozwolił”. O Tobie często wspominał, a w ostatnich już dniach swego pobytu na ziemi polecił mi, abym Cię w Jego imieniu zachęcał do zniesienia ciosu, jaki nas wszystkich miał spotkać, z rezygnacją i tą myślą, że nikt wyrokom Niebios opierać się nie powinien, że doczekać takich lat, do jakich on doszedł, już za łaskę Najwyższego uważać należy. – Zapewnić Cię tylko mogę, że od początku do ostatniego momentu, dzień i noc na przemiany, wszyscy staraliśmy się być gotowi na najmniejsze skinienie drogiego Ojca. – Noc ostatnią z czwartku na piątek ja z Izabelą na czuwaniu przy nim spędziliśmy; nade dniem przeczuwał już bliski swój koniec, z rozczuleniem przycisnął mnie do swego serca, mówiąc: „Antosiu, drogi Antosiu, nie opuszczaj mnie dzisiaj.” Pojmujesz, że mowa ta, pełna nadludzkiej dobroci, przeraziła mnie i zarazem trafiła do mego serca; nie opuściłem go, jak również całe rodzeństwo, na które zlewając swe błogosławieństwo, jak również na Ciebie, którego sobie uprzytomniał zwracając często wzrok swój na portrety Twoje i biust, Bogu ducha oddał. Nie żalił się nigdy na żadne cierpienia lub dotkliwe boleści. Zawsze jednostajnie ujmujący swoją dobrocią i do ostatniej chwili spokojny, dziękował każdemu z uprzejmością sobie właściwą za najmniejszą wyrządzoną Mu usługę; usnął w całym znaczeniu tego wyrazu i pragnę, aby każdy mógł tak jak on żyć, tak jak on umierać. Z opisu tego przekonywasz się, mój drogi, do jakiego stopnia Ojciec nasz mnie umiłował i jaką we mnie ufność pokładał; chełpię się z tego, doznając zarazem najwyższej rozkoszy, żem sobie umiał na Jego miłość i szacunek zasłużyć, że mnie w poczet dzieci własnych policzył. Przytaczam tę okoliczność dlatego, abym choć w części nabył prawa do Twego serca i mógł Ci robić uwagi, czasami z serca najlepszego naszego Ojca czerpane, które nigdy dla mnie tajemnicą nie były. Zaklinam Cię więc, Najdroższy Bracie, na pamięć Ojca i miłość dla żyjącej matki i sióstr, uspokój swój żal. Pocieszaj się tą myślą, że naszego Ojca wszyscy wielbili, czcili i kochali; że on żyje i żyć będzie w duszy i sercu wszystkich tych, którzy go znali, że Twój smutek i melancholia mogłyby Ci zdrowie nadwerężyć, co znowu po ciągnęłoby za sobą smutne następstwo zgryzot i zmartwień najukochańszej Twej matki i sióstr, czego jestem pewny, że im nie życzysz. Myśl o sobie, o Twym zdrowiu, słuchaj zbawiennych rad, na rozumie i na sercu opartych, Twego anioła stróża, którego z pism tylko znając wielbię, poważam i czczę, i gdybym się kiedy mógł z Tobą widzieć, padłbym jej do nóg, oblałbym je łzami wdzięczności za czułą i macierzyńską opiekę, jaką nad Tobą rozciąga. Twoje zdrowie i życie jest nieoddzielną cząstką naszego; szanuj je, jeżeli pragniesz cieszyć się naszym szczęściem. Mama jest przy nas; razem w 6 pokojach na pierwszym piętrze, które umyślnie kazałem wyporządkować, mieścić się będziemy. Bądź o nią spokojny zupełnie, znajduje się ona pod opieką troskliwą córki i moją, który jej chcę godnie Ciebie, nie powiem, zastąpić, boś Ty tylko jeden na całym świecie, ale przynajmniej przypomnieć Twoje uczucia ku najlepszej z matek. Zapewniasz mnie wprawdzie, żeś spokojny; chcę temu wierzyć, ale Jednak dowiedziesz mi w czynach to przyrzeczenie, gdy o swym zdrowiu myśleć nie przestaniesz. Wiem, żeś kochał Ojca, wiem, że kochasz Matkę i siostry, a nawet domyślam się, że ich mężom dobrze życzysz. Dlatego, jeżeli Ci miłość całego rodzeństwa jest drogą, będziesz pamiętał o sobie; nie będziesz się martwił, boby się o to i nasz Ojciec sam gniewać musiał. Bywaj zdrów i szczęśliwy; pisuj często, bo to jedyny balsam dla dusz strapionych. My mieszkamy przy Nowym Świecie pod No 1255, a Jędrzejewiczowie przy Podwalu pod No 526. Matka nasza droga utraciwszy starego swego przyjaciela całym sercem i duszą ku Tobie się zwróciła; zlituj się więc nad nią i pocieszaj Ją swoim zdrowiem, nie martw się, abyś mimowolnie nie wpływał na utratę tego najdroższego skarbu na ziemi. Pamiętaj, że życie Twoje nie jest wyłączną Twoją własnością; należy ono jeszcze do Tej, która Ci go [!] dała, i do tych, którzy Cię więcej nawet jak siebie kochają; wspomnij, że zdrowie Twej rodziny, godnej uwielbienia, wyłącznie na Twym szczęściu polega. Pisz do nas szczerą prawdę, wynurz się ze wszystkich cierpień moralnych, ulżysz nieco strapionemu sercu swemu i będzie Ci lepiej. My sobie popłaczemy czasami patrząc na drogie pamiątki kochanego Ojca, w ogródku naszym ręką jego zdziałane. Każdy krzak latorośli winnej, sztachetki w roku zeszłym przez niego zrobione i poustawiane i tyle innych przedmiotów świadczą, że człowiek uczony i miłujący pracę mógł się zajmować i fizycznym zatrudnieniem z korzyścią i przyjemnością. Najdroższą naszą Matkę, pomimo tylu bezsennych nocy, jakie na usługach przy swoim przyjacielu spędziła, pomimo tylu udręczeń serca i bolesnych uczuć na samą myśl, że się ma z tym, którego tak mocno kochała i szanowała, kiedyś rozłączyć, utrzymywała tylko siła moralna; dusza tęga i ufność nieograniczona w Bogu dodawała nowej mocy ciału do zniesienia największego w jej życiu nieszczęścia. Jest bowiem teraz, niech będą dzięki Opatrzności, lepiej jak kiedykolwiek była. Resztę napiszą siostry, a ja Cię tylko ściskam serdecznie i proszę oświadczyć tej, która Ci miejsce matki zastępuje, moją najszczerszą wdzięczność i głęboki szacunek. Żeby Ci nic nie pominąć, winienem Ci jeszcze dodać, że Bełza, nasz przyjaciel domowy, w kamienicy naszej od dawna zamieszkały, człowiek bardzo uczony i z poczciwym sercem, ten, który wspólnie z nami szczęście i smutek podzielał, pracował przed kilkoma laty nad projektem założenia w Warszawie domów przedpogrzebowych; obczytawszy się w tym przedmiocie, zwykł różnymi czasy opowiadać Ojcu i nam, gdy jeszcze był zupełnie zdrów, rozmaite przypadki o pozornych śmierciach, w czym mu nasz kochany Papa anegdotami w podobnym duchu dopomagał. Widać przeto, że czynna imaginacja naszego Ojca w ostatnich chwilach życia swego przypomniała sobie te zdarzenia, a że Ojciec był człowiekiem myślącym, przewidującym i umysłowo nadzwyczaj czynnym, nic więc dziwnego, iż prosił nas, aby ciało jego po śmierci otworzono z obawy, aby nie uległ smutnemu losowi odżycia w grobie. Gdym mu perswadował, że stan jego choroby nie jest niebezpieczny, że jeszcze Bóg da, że się w ogródku zabawimy, w pikietę podług naszego zwyczaju zagramy, uśmiechnął się do mnie i rzekł: „Mój Antosiu, toteż to ja proponuję na przypadek wszelki; a jeżeli wyzdrowieję, to spodziewam się, że ta moja ostrożność na ten raz będzie niepotrzebna. – Nie myśl zatem, drogi Fryciu, że do tej determinacji znaglały go cierpienia; było to Jego przekonanie, o którym mawiał mi kilka nawet lat przed śmiercią. Nie wyobrażaj sobie nic strasznego, nie przypisuj tego postanowienia Ojca jakim bądź cierpieniom lub mękom, bobyś Go krzywdził. Człowiek tak sprawiedliwy, jak On, człowiek pełen cnót i prawości, człowiek, który oddychał szczęściem bliźnich i dla ich dobra całe poświęcił życie, nie lękał się śmierci, nie doznawał żadnych udręczeń, umierał z rozkoszą i tym słodkim przekonaniem, że odżyje w dzieciach, których serca podług swego własnego wykształcił. – Był spokojny zupełnie, pełen miłego przekonania, że jedność uczuć, miłość braterska, wzajemna troskliwość wszystkich członków nielicznej, ale z gruntu poczciwej rodziny dawały mu najuroczystsze zapewnienie ich szczęścia na ziemi; a że przy schyłku życia swego naszym losem i powodzeniem tylko oddychał, przeto nie miał najmniej szego powodu smucenia się i dręczenia. Codziennie powtarzał i przypominał, że trudno znaleźć szczęśliwszego ojca od Niego: „Bóg was – mówił do nas – błogosławić będzie. Kochajcie się zawsze, szanujcie się, dbajcie o swe zdrowie, bądźcie troskliwi o waszą matkę.” – Wierzaj, kochany Fryciu, temu wszystkiemu, co tylko o naszym uwielbienia godnym Ojcu napisałem; nikt ode mnie nie posiadał więcej ufności i większego przystępu do tajników Jego serca jak ja; dlatego też rzetelną prawdę Ci objawiam, z tym przekonaniem, że zapewnienia, jakie Ci tu udzieliłem, staną się choć w części dla Ciebie słowami pociechy. Ant. Nasz kochany Kalasanty z Podwala co drugi dzień dla przepędzenia nocy przy najdroższym Ojcu na Nowy Świat przychodził. Godny to i nieoszacowany mąż. Jego to staraniom i trudom winniśmy, że obrzęd pogrzebu odbył się według naszego życzenia, nie z okazałością i przepychem świata, ale porządnie i bogobojnie. Szwagierek nasz ma czułe i poczciwe serce, kocham też go jak brata i przyjaciela. Śpieszę się do biura, jeszcze Cię raz ściskam i całuję. A ",
136,['George Sand'],['Fryderyk Chopin'],Nohant,Paryż,1844-06-01,1844-06-30,"Nohant, czerwiec 1844",George Sand do Fr. Chopina w Paryżu," Mój drogi Chopinie. Piszę lewą ręką, by się wprawić. Lecz piszę całkiem krzywo. Gdy będę miała prawą rękę sparaliżowaną, będę bardzo rada, jeśli zdołam się chociaż podpisać. George Sand. [Poniżej kilkakrotnie powtórzone:] Maurice Sand... Solange Sand... George Sand... Pistolet... Frédéric Chopin… ",
133,['Justyna Chopin'],['George Sand'],Warszawa,Paryż,1844-06-13,,"Warszawa, 13 czerwca 1844",Justyna Chopin do George Sand w Paryżu," Składam Pani serdeczne dzięki za Jej wzruszające słowa skierowane do mnie; ukoiły nieco moją biedną, umęczoną smutkiem i niepokojem istotę. W swoim nieszczęściu nie znajduję innej pociechy niż łzy i niezatarte wspomnienie przykładnego życia mego zacnego przyjaciela; co się tyczy mego niepokoju o Fryderyka, to był on bezgraniczny. Po ciosie, który mnie spotkał, myślałam tylko, że to drogie dziecko, samotne w dalekim kraju, o tak wątłym zdrowiu, a tak kochającym sercu, będzie niechybnie zdruzgotane tą najokrutniejszą z nowin. Otoczona pozostałymi dziećmi, cierpiałam, że w tej strasznej chwili nie mogę uścisnąć tego najukochańszego syna i pomóc mu podźwignąć się z rozpaczy. Martwiłam się o niego, a dusza moja nie zaznała ani chwili spokoju. Pani dobrze zrozumiała, co się we mnie dzieje, trzeba było serca matki, by to odczuć i tchnąć w moje serce prawdziwą pociechę; tak więc matka Fryderyka dziękuje Pani szczerze i powierza swe ukochane dziecię Jej matczynej pieczołowitości. Niech Pani będzie jego aniołem opiekuńczym, tak jak Pani była moim aniołem pocieszycielem, i proszę wierzyć, że żywimy dla Niej szacunek i wdzięczność równe Jej nieocenionemu oddaniu. Justyna Chopin. ",
140,['George Sand'],['Ludwika Jędrzejewiczowa'],Nohant,Paryż,1844-06-22,1844-09-22,"[Nohant, latem 1844]",George Sand do Ludwiki Jędrzejewiczowej w Paryżu," Droga Pani. Oczekuję Pani u siebie bardzo niecierpliwie. Myślę, że Fryc przybędzie do Paryża przed Państwem, lecz na wypadek gdyby Pani go tam nie zastała, jedna z moich przyjaciółek wręczy Pani klucze od mego mieszkania, którym proszę rozporządzać jak własnym. Byłoby mi bardzo przykro, gdyby Pani z niego nie skorzystała. Znajdzie Pani moje drogie dziecko wielce mizerne i bardzo zmienione od czasu, gdy go Pani widziała po raz ostatni. Lecz proszę się nie obawiać zbytnio o jego zdrowie. Utrzymuje się ono bez poważniejszej zmiany od przeszło sześciu lat, tj. odkąd go codziennie widuję. Dość silny napad kaszlu każdego rana, dwa lub trzy silniejsze ataki co zimę, trwające najwyżej parę dni, od czasu do czasu pewne dolegliwości newralgiczne, oto zwykły stan jego zdrowia. Zresztą płuca ma zdrowe, a delikatny organizm nie jest bynajmniej nadwerężony. Mam wciąż nadzieję, iż wzmocni się z czasem, a pewna jestem, że przetrwa co najmniej tyle, co każdy inny, przy trybie życia regularnym i przy troskliwej opiece. Radość zobaczenia Pani, choć zmieszana z głębokimi i bolesnymi wzruszeniami, które ją może pierwszego dnia trochę zakłócą, zrobi mu dobrze i jestem ze względu na niego tak z tego powodu szczęśliwa, że błogosławię postanowienie, które Pani powzięła. Nie mam potrzeby zalecać Pani, by dodała mu odwagi, wystawianej stale na próbę skutkiem tak długiej rozłąki ze wszystkim, co kocha. Potrafi Pani domieszać do goryczy Waszych wspólnych żalów wszystko to, co będzie mogło go pokrzepić: ufność w Pani szczęście i w pogodzenie się z losem jego ukochanej matki. Od dawna troszczy się tylko o szczęście tych, których kocha, zastępuje mu ono to, którego z nimi dzielić nie może. Z mojej strony czyniłam wszystko, co ode mnie zależało, by mu osłodzić tę okrutną stratę, i jakkolwiek nie zdołałam zatrzeć jej w jego pamięci, to mam chociaż tę pociechę, że obdarzyłam i natchnęłam go takim uczuciem, na jakie po miłości dla Was mógł się zdobyć. Proszę więc przyjeżdżać do mnie razem z nim i wierzyć, że kocham Panią jak siostrę. Mąż Pani także będzie przyjacielem, którego przyjmę tak, jak gdybyśmy się znali od dawna. Radzę Pani jedynie zmusić małego Chopina – tak nazywamy wielkiego Chopina, Pani brata – by dobrze wypoczął, zanim wolno mu będzie wrócić z Państwem do Berry, gdyż drogi jest 80 mil, a to jest nieco męczące dla niego. Do widzenia zatem, drodzy Państwo, chciejcie wierzyć, że Wasze odwiedziny bardzo mię uszczęśliwią i że Was zatrzymam u siebie aż do ostatniego dnia, którym rozporządzać będziecie. Do rychłego widzenia, Wasza całym sercem George Sand. ",
138,['Fryderyk Chopin'],['Maria de Rozières'],Nohant,Paryż,1844-07-01,1844-07-31,"[Nohant, lipiec 1844]",Do Marii de Rozières w Paryżu," Proszę mi wybaczyć, że proszę Panią o pewną łaskę. Być może, iż siostra moja Ludwika przybędzie do Paryża za 10, 15 lub 20 dni. Zechce Pani zostawić ten list dla mojego szwagra u dozorczyni numeru 9, polecając jej, by pilnowała listu i doręczyła temu, kto o niego zapyta. Powierzam Pani również list do mej matki. – Z góry dziękuję za całą Pani dobroć. Chopin. ",
137,['Fryderyk Chopin'],['Breitkopf & Härtel company'],Paryż,Lipsk,1844-07-16,,"Paryż, 16 lipca 1844",Do firmy Breitkopf & Härtel w Lipsku," Ja, niżej podpisany, Fryderyk Chopin, zamieszkały w Paryżu rue St. Lazare, place d’Orléans, stwierdzam, iż sprzedałem firmie Breitkopf i Härtel w Lipsku prawo własności niżej podanych utworów mojej kompozycji, a mianowicie: a) opus 55. Dwa Nokturny na fortepian; b) opus 56. Trzy Mazurki na fortepian. Oświadczam, że odstąpiłem prawo własności wyżej wymienionej firmie bez żadnych zastrzeżeń ani ograniczeń po wszystkie czasy i na wszystkie kraje z wyjątkiem Francji i Anglii i potwierdzam odbiór umówionego honorarium, co osobno pokwitowałem. Fr. Chopin. ",
139,['Fryderyk Chopin'],['Wojciech Grzymała'],Nohant,Paryż,1844-07-26,,"[Nohant, 26 lipca 1844] Piątek",Do Wojciecha Grzymały w Paryżu," Moje najdroższe Życie! Jużem w Nohant. Przez drogę myślałem tylko o Twojej ostatniej rozmowie. Kochany Ty zawsze jesteś i niech Ci Pan Bóg polepszy los bursowy [1] . Twoje ostatnie interesa tak Panią Domu tutaj obeszły, jak Twoje salto mortale [2] z owych schodów. Piszę do Ciebie, bo o Fajerwerk zapomniałem Cię prosić. Czybyś nie mógł mojej siostrze otrzymać przez owego kamerdynera Filipowego kawałek okna w Tulleriach. Czasem Ci to łatwo, dlatego jeżeli myśl masz wolniejszą, to mej poczciwej siostrze pomóż do widzenia tych historii. Napisz mi słowo, co się z Twoimi interesami dzieje. Nie pisz dużo, tylko czy lepiej? Złóż moje uszanowanie w Enghien, a jeżeli siostrę zobaczysz, to mi ją tu przysyłaj. Ściskam Cię najserdeczniej. Twój stary Ch. [Dopisek George Sand – Tłumaczenie] A więc mój biedny, gruby zwierzu, potłukłeś sobie zadek, głowę i różne inne rzeczy? Nie powtarzaj podobnych rozrywek. Błagam. Proszę Boga, abyś szybko zapomniał o tym kiepskim wczasowaniu i aby nie dosięgały Cię niepowodzenia giełdowe. Jesteś ryzykantem na wszelki sposób. Na szczęście jest Bóg dla dobrych serc i kiepskich głów. Mój mały Chopin powraca mi do zdrowia, ale zamartwia się twym nadtłuczonym zadkiem. Zawiadom nas wkrótce, że więcej się czymś podobnym nie będziesz trudnił, żeś nie doświadczył odwrotnej strony medalu i że nas kochasz tak, jak my cię kochamy. Ściel mnie do stopek Twego dobrego anioła. Dzieci Cię ściskają i ja takoż, jeżeli na to pozwolisz. George.  [1] Los bursowy (z fr. bourse – sakiewka; giełda) – sprawy pieniężne. [2] Salto mortale (łac.) – dosł. skok śmiertelny; tu: upadek. ",
141,['Fryderyk Chopin'],['August Franchomme'],Nohant,Paryż,1844-08-01,,"Dwór Nohant, pod La Châtre, (Indre) [1 sierpnia 1844]",Do Augusta Franchomme w Paryżu," Najdroższy. Wysyłam Ci jeden list od Schlesingera, a drugi do niego. Przeczytaj je. Chciałby opóźnić wydawnictwo, a ja nie mogę się na to zgodzić. O ile by obstawał przy swoim postanowieniu, daj moje rękopisy p. Maho, niech się postara, by p. Meissonnier wziął je po tej samej cenie, 600 franków. Sądzę, że on (Schlesinger) będzie je sztychował. Powinny być wydane na 20. Ale wiesz, że teraz nie wystarczy zarejestrować tytuł. Przepraszam Cię, że Cię trudzę. Kocham Cię i zwracam się do Ciebie jak do brata. Dzieci Twoje całuję. Przyjazne pozdrowienia dla Twojej żony. Twój szczerze oddany. F. Chopin. Tysiąc uprzejmości od p. Sand. ",
143,['Fryderyk Chopin'],['August Franchomme'],Nohant,Paryż,1844-08-02,,"Nohant, 2 sierpnia [1844]",Do Augusta Franchomme w Paryżu," Najdroższy. Śpieszyłem się wczoraj, gdy do Ciebie pisałem, abyś za pośrednictwem Maho zwrócił się do Meissoniera, na wypadek gdyby Schlesinger odrzucił moje kompozycje. Zapomniałem, że Henri Lemoine zapłacił Schlesingerowi bardzo drogo za moje etiudy; wolałbym, aby moje rękopisy były sztychowane przez Lemoine’a niż przez Meissonniera. Bardzo Cię trudzę, mój drogi, ale załączam list do Lemoine’a. Przeczytaj go i ułóż się z nim. Musi wydać kompozycje albo chociaż zarejestruje tytuły na 20 bm. Żądaj od niego tylko 300 franków od sztuki, co wyniesie 600 franków za dwie. Powiedz mu, że może nie płacić mi przed moim powrotem do Paryża. Oddaj te dwa utwory za 500 franków, jeżeli uważasz to za konieczne. Wolę to niż oddać Meissonnierowi za 600 franków, jak Ci pisałem wczoraj bez głębszego zastanowienia. Co innego, jeżeliś już pertraktował z M. Jeżeli nie, to nie odstępuj poniżej 1000 franków. Dla Maho, który jest korespondentem Härtla (ten mi dobrze płaci), możesz ustąpić z mojej ceny na Niemcy, wobec tego, że wie, iż sprzedaję je tak tanio w Paryżu. Bardzo Cię turbuję moimi sprawami. To wszystko na wypadek, gdyby Schlesinger pozostał przy swym zamiarze niepublikowania nic w tym miesiącu. Żądaj 800 franków od Lemoine’a za oba dzieła, jeśli myślisz, że je da. Nie podaję mu ceny, aby Ci pozostawić zupełną swobodę. Nie mam już czasu, bo poczta odchodzi. Ściskam Cię, drogi bracie – napisz do mnie kilka słów. Twój oddany Chopin. Przyjacielskie pozdrowienia dla Pani i tysiąc całusów dla dzieci. ",
142,['August Franchomme'],['Fryderyk Chopin'],,Nohant,1844-08-02,,2 sierpnia [18]44,August Franchomme do Fr. Chopina w Nohant," Drogi przyjacielu. Tyle tylko mam czasu, aby wsunąć pod tę kartkę list od Schles[ingera], który Cię, mam nadzieję, uspokoi. Złóż moje uszanowanie pani Sand, której bardzo dziękuję za miłą pamięć, i wierzaj mi, że jestem zawsze Twym całkowicie oddanym przyjacielem August Franchomme. ",
144,['Fryderyk Chopin'],['August Franchomme'],Nohant,Paryż,1844-08-04,1844-08-05,"Nohant, poniedziałek, 4 [5] sierpnia [1844]",Do Augusta Franchomme w Paryżu," Najdroższy. Tak liczyłem na Twoją przyjaźń, że szybkość, z jaką załatwiłeś interes ze Schlesingerem, wcale mnie nie zdziwiła. Dziękuję z głębi serca i czekam na sposobność wywdzięczenia się Tobie. Sądzę, że u Ciebie wszystko w porządku – że Pani Franchomme i Twe drogie dzieci dobrze się miewają i że Ty kochasz mnie tak jak ja Ciebie. Twój F. Chopin. Pani Sand całuje Twego dzidziusia i przesyła serdeczny uścisk dłoni. ",
145,['Fryderyk Chopin'],['Maria de Rozières'],Nohant,Paryż,1844-08-11,,"Nohant, niedziela, [11 sierpnia 1844]",Do Marii de Rozières w Paryżu," Oto powierzam Pani jeszcze jeden list do mojej rodziny. Pozwolono mi na tę śmiałość – więc nie proszę o przebaczenie. Proszę przyjąć jednocześnie wyrazy wdzięczności za nieocenioną dobroć, którą Pani otoczyła Ludwikę w Paryżu. – Onegdaj mieliśmy zamiar napisać do Pani, ale nasze pierwsze dni tutaj były jak pierwsze dni w Paryżu – potraciliśmy głowy ze szczęścia – wobec czego nie wiem, czy Pani zrozumie moją dzisiejszą francuszczyznę. Mam nadzieję, że zrozumie Pani jednak całą moją przyjaźń dla Pani. Chopin. [Dopisek George Sand] Maleńka, zanim napiszę, całuję Panią czule. – Jestem w najkrytyczniejszym momencie mej powieści. Wkrótce skończę, a wtedy lepiej Pani wyrażę, jak Ją kocham. Sol łączy serdeczności, szczerze Pani oddana G. S. [Dopisek Ludwiki Jędrzejewiczowej] Mimo całego naszego szczęścia bardzo często myślimy o Pani, droga Panno de Rozières. Mój mąż ze zwykłą sobie skromnością zachowuje spokój, nie wiem, czy to długo potrwa. Jest zajęty rysowaniem, co mu zamyka usta. Przesyła Pani dużo serdeczności i przypomina Pani p. Midzińskiego. Ja bardzo serdecznie Panią całuję i polecam się Jej pamięci. L. J. ",
148,['George Sand'],['Ludwika Jędrzejewiczowa'],Nohant,Paryż,1844-08-15,1844-08-31,"[Nohant, koniec sierpnia 1844]",George Sand do Ludwiki Jędrzejewiczowej w Paryżu," Droga Ludwiko. Kocham Panią. Serce mnie boli po rozstaniu z Panią i przepełnione jest tkliwością i potrzebą ujrzenia Jej znowu. Proszę nam zostawić nadzieję, że Pani do nas wróci lub znajdzie sposób, byśmy wszyscy mogli wyjechać na Wasze spotkanie na jakiejś granicy. Nie mów nam „żegnajcie”, lecz „do widzenia”! Proszę pamiętać, że kocham Panią z całej duszy, że rozumiem Ją dobrze – że Panią stawiam w moim sercu obok Fryderyka. To wszystko, co mogę powiedzieć. Proszę uściskać go po tysiąckroć ode mnie i dodać mu odwagi. Oby jej Pani również nie zabrakło, moja droga, niech Bóg będzie z Panią, niech Ją wspiera i błogosławi tak, jak ja Panią kocham. G. S. Tysiąc serdeczności dla poczciwego Kalasantego. 
   ",
146,['Karol Lipiński'],['Fryderyk Chopin'],Drezno,Paryż,1844-08-26,,"Drezno, 26 augusta 1844",Karol Lipiński do Fr. Chopina w Paryżu," Szanowny nasz ziomek hrabia Tarnowski udając się do Paryża najusilniej pragnie poznać osobiście Męża europejskiej sławy, Fryderyka Szopena, kt&oacute;rego imię chlubą stało się narodu. Z rozkoszą chwytam podaną mi zręczność, już to raz w chęci dogodzenia życzeniom prawdziwego miłośnika muzyki, kt&oacute;rego jako oddawcę tego bileciku będziesz miał przyjemność poznać, jako też przypomnienia się Twej życzliwości, kt&oacute;ra między nami pomimo chwilowych przeszk&oacute;d i oddalenia trwać zawsze będzie i trwać powinna. Nosząc w mym sercu uczucie pełnego uwielbienia dla Ciebie, Szanowny Mistrzu, wyznaję się Twym prawdziwym czcicielem. Karol Lipiński. ",
147,['Fryderyk Chopin'],['Wojciech Grzymała'],Paryż,Paryż,1844-08-30,,"[Paryż, koniec sierpnia 1844]",Do Wojciecha Grzymały w Paryżu," Przyjechałem onegdaj w nocy; z siostrą zawsze biegam i co dzień rano mi schodzi na niczym. Jak ciebie zobaczyć ? – Dziś ich prowadzę na Rachelę ; blisko Ciebie będę, może w nocy wpadnę – albo jutro rano. – Jeszcze tu są poniedziałek, a wtorek ja do Nohant – oni do domu. Ściska Cię Pani S. serdecznie. Twój stary Ch . ",
149,['Fryderyk Chopin'],['Maria de Rozières'],Orlean,Paryż,1844-09-03,,"[Orlean, 3 września 1844]",Do Marii de Rozières w Paryżu," Droga Panno de Rozières. A więc śniło nam się, że widzieliśmy Ludwikę. Oby Bóg dał, żeby zdrowo powróciła do rodziny. Pani była tak uprzejma, że nie można więcej, a ja nie podziękowałem Pani jeszcze dosyć za Jej dobre serce. Przykro mi, że nie ma jeszcze Maurycego. Zdaje mi się, że przybędzie dzisiaj, tak jakby po to, by mi dać powód do żalu, iż na niego nie czekałem. W każdym razie miałem jak najlepsze chęci. Proszę mu przypomnieć Varennes i Marquisa. Możliwe, że ma drugi klucz przy sobie; zechce Pani nas zawiadomić, gdy się zjawi. Jeżeli jest dla mnie list od p. Sand (co, biorąc na rozum, trudno przypuścić), proszę mi go przechować. Proszę też nie zapomnieć o owej skrzynce. Należy ją wysmarować smołą i pokryć tłuszczem ; zdaje się, że pakarze wiedzą o tym. Jeżeliby p. Franck (który mieszka nade mną) nie odesłał jutro Encyklopedii i l’Humanité , zechce mu Pani o tym przypomnieć. Proszę napisać do mnie słówko. Bóg Panią pobłogosławi. Pani kocha Ludwikę. Niech Pani mi wybaczy, że zaprzątam ją naszymi sprawami. Oddany Ch. Gaillard jechał tym samym dyliżansem. ",
150,['Fryderyk Chopin'],['Maria de Rozières'],Nohant,Paryż,1844-09-07,,"Nohant, [7 września 1844]",Do Marii de Rozières w Paryżu," Mam tylko tyle czasu, by prosić Panią o wysłanie tego listu do Wiednia, o ofrankowanie go, jeśli trzeba (co jest bardzo możliwe), bo w Austrii nie jest tak jak wszędzie; by podziękować Pani za tak miły list, przypomnieć Jej skrzynkę, pp. Francka i Duwego oraz upaść jej do nóg. Wkrótce będzie Pani miała drugi list, a w nim więcej bazgraniny. Gdyby mój list opóźnił się o jeden dzień, mógłby nie dojść w porę do ich rąk. – Tutaj wszyscy mają się dobrze. Maurycy właśnie napisał. Adieu Ch. 
   ",
151,['Fryderyk Chopin'],['Maria de Rozières'],Nohant,Paryż,1844-09-11,,"Nohant, 11 września [1844]",List Fryderyka Chopina do Marie de Rozières ," Dzięki za pełen dobrych wiadomości list od mojej siostry, która dzięki Bogu znosi dosyć dobrze podróż. Dzięki również za pp. Duwe i Francka; dla tego ostatniego załączam kilka słów, które proszę mu kazać doręczyć bezzwłocznie, jeżeli jeszcze nie przysłał książek. W przeciwnym razie proszę list zatrzymać. Posyłam Pani dyliżansem l’Humanité p. Leroux, którą proszę dołączyć do reszty książek i wysłać skrzynkę jak najwcześniej, bo gdy Pani mój list otrzyma, upłynie już dziesięć dni od ich wyjazdu. Niech Pani poprosi p. Duwe, by sprawdził jeszcze deklarację celną – i czy nie byłoby lepiej podać zamiast tego, co wypisano, po prostu: książki naukowe, pisma i słowniki . Niech będzie łaskaw napisać mi, czy to pójdzie przez Gdańsk, czy Szczecin i jaką drogą przybędzie do Torunia. Czy nie byłoby lepiej wysłać to tylko przez Hamburg? Czy ma dobre stosunki w Gdańsku lub Szczecinie, bo nie chciałbym, żeby to zginęło w drodze. Dziękuję Pani za wszystkie Jej grzeczności. – Solange napisze do Pani. P. Sand jest dzisiaj trochę niezdrowa. Do listu mojego dodaje od siebie tylko pozdrowienia. – Deszcz pada. Przed chwilą odbyła się lekcja, której przedmiotem była nowa Sonata Beethovena. Pani Kolega Ch . "," List Fryderyka Chopina do Marie de Rozières w Paryżu, „Merci, pour l’excellente lettre | de ma soeur […]”, sygn.: „Ch”, Nohant, 11\/11\/[1844], s. 4. "
152,"['Fryderyk Chopin', 'George Sand']",['Ludwika Jędrzejewiczowa'],Nohant,Warszawa,1844-09-18,,"Nohant, 18 septembra 1844",List Fryderyka Chopina i George Sand do Ludwiki Jędrzejewiczowej," Moje kochanie. Posyłam Ci piosneczki, coś słyszała jednego wieczora. – Solange, która Cię kazała uściskać, dwa razy mi to przypominała, przepisała Ci z pamięci słowa, a ja muzykę. Mam nadzieję, żeście szczęśliwie stanęli i żeście ode mnie wiadomości w Wiedniu i w Krakowie mieli. Do Wiednia posłałem Ci moją piosneczkę, com Ci obiecał, „Śliczny chłopiec, czego chcieć”, a do Krakowa parę słów do Pani Fr. Skarbkowej. Jeżeli nie odebrałaś ani jednego, ani drugiego, co być może, bo austriackie poczty wolno bardzo lezą, każ sobie krakowski list odesłać, bo rad bym, żebyś go sama wręczyła P. Skarbek; mniejsza o wiedeński – piosneczkę Ci znów napiszę. Adresowałem à Mr le Prof. J. K. Jędrzejewicz, poste restante . – Idzie mi o krakowski. – Dziś śniliście mi się. Byleby Ci ta podróż zdrowie nie nadwyrężyła. Pisz mi słowo. Ja trochę marudzę od kilku dni. Maurycego jeszcze nie ma, ale ma wrócić jutro, pojutrze. Pamiętasz, żem przepowiedział wyjeżdżając stąd, że pocztą sam nazad wrócę i że cała nasza droga pocztowa na pokrycie pewnych konwenansów będzie. – Dziś po obiedzie projekta jechać do Ars. – Ciotka tu jest Pani Domu z wychowanicą swoją; mieszka, jakem Wam pisał do Wiednia, w Waszej stancji. Często, jak wejdę, szukam, czy czego nie ma po Was, i widzę tylko owoż samo miejsce przy kanapie, gdzieśmy czekuladę [!] pijali – i owe rysunki, które Kalasanty kopiował. – Więcej po Tobie zostało się u mnie w pokoju – na stole leży haftowanie Twoje owego pantofelka, owiniente [!] w angielską bibułę – i na fortepianie ołóweczek mały, który był u Ciebie w pugilaresiku, a który mi doskonale służy. – Kończę, bo wyjeżdżamy. – Ściskam Cię najserdeczniej, Kalasantego uściskaj – powiedz, że mu się Hipolit kłania. Dzieciaki także uściskaj. Twój stary Ch . Piszcie. "," List Fryderyka Chopina i George Sand do Ludwiki Jędrzejewiczowej w Warszawie, „Moje kochanie. Posyłam ci piosneczki [...]”, sygn.: „Ch”, „Ma Louise chérie, nous ne vivons que de | vous depuis votre départ. [...]”, [niesygnowany], Nohant, 18\/09\/1844, s. 4. "
153,['George Sand'],['Ludwika Jędrzejewiczowa'],Nohant,Warszawa,1844-09-18,,"[Nohant, 18 września 1844]",George Sand do Ludwiki Jędrzejewiczowej w Warszawie," Ludwiko ukochana. Żyjemy tylko Tobą od czasu Waszego wyjazdu. Możesz sobie wyobrazić, jak Fryderyk cierpiał z powodu rozstania, lecz zdrowie jego dosyć dobrze zniosło tę próbę. W rezultacie Wasze dobre i zbożne postanowienie, żeby go odwiedzić, wydało owoce. Usunęło wszelką gorycz z jego duszy, uczyniło go silnym i odważnym. Gdy doznaje się przez miesiąc tyle szczęścia, niemożliwe, ażeby coś z tego nie zostało, żeby wiele ran się nie zabliźniło i żeby się nie zdobyło nowego zapasu nadziei i ufności w Bogu. Zapewniam Cię, iż jesteś najlepszym lekarzem, jakiego Fryderyk miał kiedykolwiek, gdyż wystarczy zacząć mówić o Tobie, ażeby mu wrócić chęć do życia. A Tobie, moja najdroższa, jak przeszła ta długa podróż? Jestem pewna, że mimo wszelkie rozrywki, jakich mąż Twój pragnął dostarczyć Ci w drodze – prawdziwej pociechy doznałaś dopiero, gdy znalazłaś się ze swymi dziećmi, swą matką i siostrą. Zażywaj więc tego głębokiego szczęścia, że możesz znów ściskać najświętsze dla Twego serca istoty; pociesz je po tym długim rozstaniu opowiadając, ile dobrego uczyniłaś Fryderykowi. Powiedz im wszystkim, że ja ich także kocham i że dałabym życie, by zgromadzić wszystkich pewnego dnia wraz z nim pod moim dachem. Powiedz im, jak kocham Ciebie, oni to lepiej zrozumieją niż Ty, która może sama nie wiesz, ile jesteś warta. Ściskam Cię z całej duszy, a także Twego męża i dzieci. ",
154,['Fryderyk Chopin'],['August Franchomme'],Nohant,Paryż,1844-09-20,,"Dwór Nohant, 20 września 1844",Do Augusta Franchomme w Paryżu," Najdroższy. Nie napisałem jeszcze do Ciebie, bo sądziłem, że Cię zobaczę w tym tygodniu w Paryżu. Ponieważ mój wyjazd stąd został opóźniony, przesyłam Ci słówko do Schlesingera z prośbą, by Ci doręczył należność za me ostatnie rękopisy, to znaczy 600 franków (z których przechowaj dla mnie 100). – Mam nadzieję, iż zrobi to bez trudności, w przeciwnym razie poproś go (nie unosząc się) o parę słów odwrotnej odpowiedzi, prześlij mi je, a ja napiszę natychmiast do p. Léo, ażeby polecił Ci przekazać przed końcem miesiąca owe 500 fr., które byłeś łaskaw mi pożyczyć. – Cóż więcej mam Ci powiedzieć? – myślę często o ostatnim wieczorze spędzonym z moją drogą siostrą. Jak szczęśliwa była słuchając Ciebie! – Pisała mi o tym ze Strassburga prosząc, bym ją przypomniał Tobie i Pani Franchomme. Mam nadzieję, że wszyscy dobrze się miewacie i że Was zdrowych zastanę. – Pisz do mnie i kochaj mnie tak, jak ja Ciebie kocham. Twój stary Chopin. Tysiączne pozdrowienia dla Pani. Całuję Twe kochane dzieci. Tysiąc pozdrowień od Pani Sand. Pracuję trochę. Ch. Przesyłam Ci kwit dla Schl[esingera], który mu doręczysz jedynie w zamian za gotówkę. – Jeszcze raz, nie niepokój się, gdyby Ci robił trudności. – Całuję Cię. Ch. ",
155,['Fryderyk Chopin'],['George Sand'],Paryż,Nohant,1844-09-23,,"Poniedziałek, godz. 4½ [Paryż, 23 września 1844]",Do George Sand w Nohant," Jak zdrowie Pani? Już jestem w Paryżu. Paczkę Pani oddałem p. Joly. Był bardzo miły. Widziałem p. de Rozières, która mnie przyjęła śniadaniem. Widziałem się z Franchommem i moim wydawcą. Odwiedziłem Delacroix, który nie wychodzi z domu. Przez dwie i pół godziny rozmawialiśmy o muzyce, malarstwie, a przede wszystkim o Pani. Zarezerwowałem dla siebie miejsce na czwartek; w piątek będę u Pani. Idę na pocztę, następnie do Grzymały i do Léo. Jutro będziemy z Franchommem przegrywali sonaty. Oto listek z Pani ogródka. Właśnie wszedł Grzymała, który mówi Pani: dzień dobry, i dopisze dwa słowa. Ja już nic nie powiem, chyba tylko, że jestem zdrów i Pani najbardziej stały z najstalszych. Nie zapomnę żadnego z Pani zleceń. Idę do księżny Czart[oryskiej] z Grzym[ałą]. Niech Pani ucałuje ode mnie swe kochane dzieciaki. Chopin. ",
179,['Eugène Delacroix'],['Fryderyk Chopin'],Paryż,Paryż,1844-10-01,1845-03-31,"[Paryż, koniec 1844, początek 1845] Czwartek",Eugeniusz Delacroix do Fr. Chopina w Paryżu," Drogi Przyjacielu. Zapomniałem poprosić Pana wczoraj o jedną przysługę – o napisanie od siebie do p. Browna , szewca, z prośbą, by przyszedł do mnie w tych dniach około 9 rano (rue Notre-Dame-de-Lorette 54). Może zechce z Pańskiego polecenia zrobić mi buty. Pisałem do niego bez skutku i postanowiłem Pana prosić o poparcie przed Pańskim wyjazdem. Smutne to, że życie upływa, a my się nie widujemy. Kocham Pana szczerze, czczę bardzo i uważam za jednego z tych, którzy przynoszą chwałę naszemu nieszczęsnemu rodzajowi. Oddany Panu z całego serca, Drogi Przyjacielu Eug. Delacroix. ",
180,['Eugène Delacroix'],['Fryderyk Chopin'],Paryż,Paryż,1844-10-01,1845-03-31,"[Paryż], poniedziałek, [koniec 1844, początek 1845]",Eugeniusz Delacroix do Fr. Chopina w Paryżu," Najdroższy Chopinie. Adres szewca jest taki: Rapp, rue Feydeau 19 . Niech mu Pan opisze, jaką chciałby Pan mieć formę nosków. On robi zwykle zaokrąglone, takie, jakie noszą Anglicy. Trzymaj się dobrze, Drogi Przyjacielu, przyjmij wyrazy czułości i życzenia od człowieka, który Cię kocha nie mniej, niż podziwia. Eug. Delacroix . Niech Pan zamówi u szewca buty zimowe, takie, jakie robi panu Arrowsmith. Podeszwa bardzo gruba i lekka. ",
156,['Fryderyk Chopin'],['Maria de Rozières'],Nohant,Paryż,1844-10-22,,"Nohant, 22 paźdz. [1844]",List Fryderyka Chopina do Marie de Rozières ," Jeszcze jeden list do Warszawy. Nadużywam dobroci Pani. Lepiej to wszystko powiem ustnie. Siostra moja pisała do mnie w wielkim pośpiechu i prosi, aby Pani powiedzieć, jak Ją kocha i że napisze do Pani. Posyła swego syna do gimnazjum. A Pani z pewnością wysyła mnie do wszystkich diabłów, bo zanudzam Panią moją korespondencją. To mi nie przeszkadza jednakże prosić Panią, jeżeli  Pani zobaczy Franchomme’a, aby zechciała powiedzieć mu, by napisał do mnie, czy otrzymał rękopis dla Léo (to znaczy list). Proszę, niech Pani dba o siebie. Tutaj jest nieźle, lecz zdrowie nie nadzwyczajne. W przyszłym miesiącu będę miał zaszczyt złożyć Pani osobiście moje uszanowanie; tymczasem zechce Pani przyjąć wszystkie wyrazy, które się umieszcza na końcu listu, gdy się ma możność korzystania z podręcznika korespondencji. Ch . Nikt więcej nie pisze do Pani. Wszyscy ściskają Panią i oczekują wiadomości. "," List Fryderyka Chopina do Marie de Rozières w Paryżu, „Voici encore une lettre pour Varsovie. [...]”, sygn.: „FCh”, Nohant, 22\/10\/[1844], s. 2. "
158,['Fryderyk Chopin'],['Ludwika Jędrzejewiczowa'],Nohant,Warszawa,1844-10-31,,"Nohant, 31 Oct. 1844",Do Ludwiki Jędrzejewiczowej w Warszawie," Ludwice. Moje kochanie drogie. Przecieżeście razem. Odebrałem obadwa Twoje listy z Wiednia i z Krakowa. Müllerówna pisała mi, że szczęśliwa z Twojego poznania. Poczciwa, nieprawdaż? I Szaszkowa także. Szkoda, że Dillerowej ani Dessauera nie było. Müllerówna, jeżeli teraz do Paryża pojedzie, to niejakiś czas jeszcze na mnie poczeka; tutaj zapewne jeszcze parę tygodni zabawię. Liście nie opadły zupełnie, tylko pożółkły, i pogoda od tygodnia, z czego Pani Domu korzysta na rozmaite plantacje i urządzenie dziedzińca, na którym, pamiętasz, tańcowali. Będzie duży trawnik i klomby. Także projekt jest od pokoju, gdzie bilard, naprzeciwko drzwi od jadalnego pokoju, zrobić drzwi dające do sery (oranżerii, jak u nas mówią), którą mają przybudować. Twój list krakowski bardzo mi na czas przyszedł. Scypio mię zabawił; ale w nim nie znalazłem, czyś odebrała w moim krakowskim liście parę słów dla pani Skarbek. Nie zapomnij napisać mi o tym. Twoje dzieci także zapewne już wyzdrowiały. Pisz mi o doktorze Domusiowym, także o ręce Tytusowej. Sol dziś słaba troszkę, siedzi w moim pokoju i bardzo Ci się kłaniać serdecznie każe. Brat jej (nie w jego naturze uprzejmość, więc nie dziw, jeżeli nic mi dla Twego męża nie kazał powiedzieć za ową machinkę do cygarów) wyjeżdża do ojca w przyszłym miesiącu na parę tygodni i zabiera wuja, żeby się nie nudził. – Manuskrypt, com zawiózł, jeszcze nie drukowany i może będą procesa. Jeżeli do tego przyjdzie, będzie to na większą korzyść tutaj, a zawsze nieprzyjemność chwilowa. Pamiętasz, jak jadąc na spacer przez Vic (na drodze do Châteauroux), zatrzymywała się czasem Pani Domu i wchodziła odwiedzać chorą kobietę. Nie można jej było ocalić i parę dni temu na cmentarzu, tutaj przy ogrodzie, z wielkim płaczem córek ją pochowano. Także owa, do której Sol chodziła, nie przeżyła. Pamiętasz, żem wyszedł raz z powozu na placu koło kolumny w Paryżu i poszedłem do Ministerium Skarbu z interesem do bardzo dawnego przyjaciela tutejszego? On nazajutrz przyszedł do mnie. Był to zacny i najdawniejszy przyjaciel ojca i matki Pani Domu. On był przy jej urodzinach, on matkę pochował i do familii prawdziwie należał. Otóż wracając od jednego deputowanego, swego przyjaciela, z obiadu, spadł ze schodów i w kilka godzin umarł. Był to wielki cios tutaj, bo go kochali ogromnie. Słowem, od czasu widzenia Ciebie więcej smutku niż wesołości. De Rozières w każdym liście o Tobie pisze z tendressami [1] ; dziś mój list idzie na jej ręce i powiem od Ciebie dla niej wiele komplimentów, bo warta. Nieprawda, że była usłużna? Nowakowskiemu powiedz, że go po staremu kocham. Kwintetu jego jeszcze nie znam, ale kazałem go sobie przysłać. Niech mi czasem słowo napisze. Franchomme poczciwy pisał do mnie i z bardzo kochanym sercem o Tobie – on i żona jego. Ponieważ myślę parę dni przed Panią Domu być w Paryżu z Janem, więc się nie troszcz o żadne wałki ani poduszki, ani nic podobnego. Wszystko w domu trzeba będzie na nowo czyścić, urządzać, jak zwykle na zimę. Pisz mi numer Twego domu. Uściskaj dzieci i męża. Twój Stary. Pani Domu Cię ściska, wiesz, jak Cię kochają, bo Ci pisali. Niedźwiedź w górę poszedł tutaj. [1] Tendresses – czułości. ",
157,['Fryderyk Chopin'],['Maria de Rozières'],Nohant,Paryż,1844-10-31,,"Nohant, 31 października 1844",List Fryderyka Chopina do Marie de Rozières ," Dawno już Pani nie dawałem o nas wiadomości, bo myślałem, że Panią wkrótce zobaczę. – Ponieważ projekty się zmieniły, piszę jeszcze kilka słów przed odjazdem do Paryża z prośbą o zajęcie się listem do mojej matki. Mam nadzieję, iż Pani już przyszła całkowicie do siebie i że nie zachowuje się jak Donna Sol, która od kilku dni jest trochę niezdrowa. Mówi, że wkrótce napisze do Pani. Proszę, niech Pani zechce zawiadomić portiera spod nr 9, że za kilka dni będę w Paryżu. Proszę także kazać zrobić Perricher parę firanek muślinowych gładkich do mojego salonu, jeżeli dawne są zbyt zniszczone. Czy byłaby Pani tak dobra, by to sprawdzić? Proszę z góry przyjąć moje podziękowania. Do widzenia niedługo, mam nadzieję. Ch . Siostra moja przesyła Pani w swych listach tysiące czułości. Proszę się za mnie zabawić z Bachem. "," List Fryderyka Chopina do Marie de Rozières w Paryżu, „Je ne Vous ai pas donné depuis | longtemps de mes nouvelles [...]”, sygn: „Ch”, Nohant, 31\/10\/1844, s. 4. "
159,['Felix Mendelssohn-Bartholdy'],['Fryderyk Chopin'],Berlin,Paryż,1844-11-03,,"Berlin, 3 listopada 1844",List Feliksa Mendelssohna-Bartholdy'ego do Fryderyka Chopina," Mój drogi Chopinie! W tym liście chciałbym Pana prosić o pewną grzeczność. Czy byłby Pan łaskaw, jako stary mój przyjaciel, napisać kilka taktów muzyki, zaznaczyć na dole, że napisał je Pan dla mojej żony (Cecylii M. B.) i przysłać mi je? Gdy spotkaliśmy się po raz ostatni we Frankfurcie, byłem wówczas zaręczony; od owego czasu za każdym razem, gdy chcę zrobić mej żonie wielką przyjemność, muszę jej zagrać coś z Pana muzyki; ma szczególne upodobanie do wszystkiego, co Pan skomponuje. Jest to więc nowy powód dla mnie (mimo że miałem ich dosyć, odkąd Pana poznałem), by zawsze być au courant tego, co Pan pisze, i by zajmować się o wiele więcej Panem i Jego dziełami, niż może nawet Pan sam się nimi zajmuje; z tego również powodu ufam, że zechce Pan wyświadczyć mi łaskę, o którą proszę, i wybaczy mi, że przez to powiększam liczbę natrętów, którzy Panu nie dają spokoju. Zawsze Panu bardzo oddany Feliks Mendelssohn-Bartholdy. "," Kopia nieustaloną ręką listu Felixa Mendelssohna-Bartholdy'ego do Fryderyka Chopina w Paryżu z 3 listopada 1844 roku, „Mon cher Chopin. | Je viens par ces lignes vous | demander une faveur [...]”, [niesygnowana], [b.m.], [po 3\/11\/1844], s. 4. "
160,['Fryderyk Chopin'],['Maria de Rozières'],Nohant,Paryż,1844-11-14,,"[Nohant, 14 listopada 1844] Czwartek rano",List Fryderyka Chopina do Marie de Rozières ," Ponieważ Pani życzyła sobie, abym Ją uprzedził o moim przyjeździe, pośpieszam zawiadomić, że będę miał przyjemność powitania Pani w Paryżu w niedzielę (o 12½, jak sądzę). Dyliżans, którym przyjadę, idzie z Bourges, Laffite et Comp., St. Honoré . Nie wiem dokładnie, o której godzinie pojazdy te przybywają, ale w każdym razie zawsze w dzień; zechce Pani być tak dobra i każe napalić u mnie oraz poprosić p. Durand, aby zrobiła dla mnie wyjątek w niedzielę i przyszła mnie odwiedzić po 1 godzinie. Dziękuję Pani z góry za wszystko i tym razem mówię: do widzenia. Do widzenia, ukłony i pozdrowienia. Ch . Tutaj wszyscy mają się dobrze i jest ładna pogoda. "," List Fryderyka Chopina do Marie de Rozières w Paryżu, „Comme vous avez diseré [właśc.: désiré] que je | vous previenne de mon arivé [właśc.: arrivée] [...]”, sygn.: „Ch”, [Nohant], czwartek rano, [14\/11\/1844], s. 4. "
161,['Fryderyk Chopin'],['Maria de Rozières'],,Paryż,1844-11-20,1844-11-21,"Czwartek, 20 [21 listopada 1844]",Do Marii de Rozières w Paryżu," W poniedziałek lub we wtorek wieczorem podziękuję Pani osobiście za całą Jej uprzejmość. List z Valenciennes jest istotnie od jednego z mych rodaków. Posyłam Pani w zamian list od Ludwiki, wyrazy wdzięczności odkładam do chwili mego przyjazdu; do poniedziałku więc lub do wtorku . Ch. Tutaj wszyscy zdrowi. Wyjadą wkrótce po mnie. Przesyłają dużo serdeczności. ",
176,['Fryderyk Chopin'],['Maurice Schlesinger'],Paryż,Paryż,1844-12-01,1844-12-31,"[Paryż, przypuszczalnie grudzień 1844] Środa rano",Do Maurycego Schlesingera w Paryżu," Drogi Przyjacielu. Moja Sonata , jak i warianty są do Pańskiej dyspozycji. Chciałbym otrzymać za obydwa utwory tysiąc dwieście franków. Byłbym zaszedł do Pana, ale czuję się niedobrze. Oddany Panu Chopin. Moje uszanowanie dla Pani. ",
162,['Fryderyk Chopin'],['George Sand'],Paryż,Nohant,1844-12-02,,"Poniedziałek, godz. 3 [Paryż, 2 grudnia 1844]",Do George Sand w Nohant," Co u Pani słychać? W tej chwili otrzymałem przemiły list Pani. Tutaj pada taki śnieg, że z ulgą myślę o tym, iż Pani nie jest w drodze, i robię sobie wyrzuty, że może mogłem Pani poddać myśl podróży pocztą podczas takiej pogody. Błota Sologne muszą być teraz ciężkie do przebycia, bo śnieg pada od wczoraj rana. Postanowienie Pani, by poczekać kilka dni, wydaje mi się bardzo rozsądne i będę miał więcej czasu, by kazać ogrzać Pani mieszkanie. Najważniejsze, żeby Pani nie udawała się w drogę przy takiej pogodzie, czekałyby Ją straszne męczarnie. Jan umieścił Pani kwiaty w kuchni. Cały Pani ogródek jest pod śniegiem, wygląda, jakby był z cukru, przypomina łabędzia, gronostaje, ser ze śmietaną, ręce Solange i zęby Maurycego. Sprowadziłem zdunów, gdyż bałem się wczoraj więcej napalić bez nich. Suknia Pani jest z czarnej lewantyny – w najlepszym gatunku. Sam ją wybrałem stosownie do poleceń Pani. Krawcowa zabrała ją wraz ze wszystkimi Pani wskazówkami. Uznała, że materiał jest bardzo piękny, skromny, lecz w dobrym guście. Myślę, że będzie Pani z niego zadowolona. Krawcowa wydała mi się bardzo inteligentna. Materiał został wybrany spośród dziesięciu innych, kosztuje dziewięć franków metr, a więc jest w najlepszym gatunku, będzie zatem, zdaje mi się, doskonały; krawcowa, która chce się dobrze wywiązać z zadania, wszystko przewidziała. Jest tu wiele listów dla Pani. Posyłam jeden, który – zdaje mi się – jest od matki Garcia. Jest jeden z Kolonii, inny z Prus, adresowany do Pani Dudevant, z domu Francueil, przesłałbym je dzisiaj, gdyby nie były takie wielkie. Jeżeli Pani sobie życzy, prześlę je. Jest mnóstwo pism („L’Atelier”, „Le Bien Public”, „Le Diable”), kilka książek, kilka biletów wizytowych, między nimi od p. Martinsa. Wczoraj byłem na obiedzie u Franchomme’a, z powodu złej pogody wyszedłem dopiero o godzinie czwartej, wieczorem odwiedziłem p. Marliani. Dzisiaj będę u niej na obiedzie razem z Leroux, jak mi mówiła, jeśli sprawa sądowa jego brata – która ma się dzisiaj odbyć – skończy się wcześnie. Zastałem oboje Marlianich w dobrym zdrowiu, mają tylko katar. Nie widziałem ani Grzymały, ani Pleyela, ponieważ była niedziela. Myślę ich dzisiaj odwiedzić, jeżeli śnieg trochę przestanie padać. Proszę się szanować, nie męczyć zbytnio pakowaniem. Jutro napiszę znowu, jeśli Pani pozwoli. Pani coraz starszy – bardzo, nadzwyczajnie, nie do uwierzenia stary Ch. Co jeszcze? Pozdrowienia dla dzieci. Franchomme spędził ze mną cały ranek. Jest dla mnie bardzo dobry. Ściele się do Pani stóp. Odebrałem w tej chwili list, zdaje się, od Delatouche’a, więc go załączam. ",
163,['Fryderyk Chopin'],['George Sand'],Paryż,Nohant,1844-12-05,,"Czwartek, godz. 3 [Paryż, 5 grudnia 1844]",Do George Sand w Nohant," W tej chwili otrzymałem przemiły list Pani, z którego widzę, jak Panią ta zwłoka martwi. Ale przez litość dla przyjaciół, niech Pani będzie cierpliwa, bo doprawdy bylibyśmy zrozpaczeni wiedząc, że Pani – niezupełnie zdrowa – wyruszyła w drogę przy takiej pogodzie. Pragnąłbym, żeby Pani otrzymała miejsce [w dyliżansie] możliwie najpóźniej, może będzie mniej zimno; tutaj pogoda niebywała, wszyscy uważają, że zima zaczęła się zbyt gwałtownie. Wszyscy – oznacza panów Duranda i Franchomme’a, którego widziałem już dziś rano i u którego wczoraj jadłem obiad przy kominku, w moim grubym surducie i obok jego grubego synka. Był różowy, świeży, ciepły i miał gołe nóżki. Ja byłem żółty, zwiędły, zmarznięty i miałem pod spodniami trzy warstwy flaneli. Obiecałem, mu od Pani czekoladę. Obecnie Pani i czekolada są dla niego synonimami. Jestem pewien, że Pani włosy, o których czarności tyle mówił, teraz nabrały w jego pamięci koloru czekolady. Jest zabawny, tłuściutki, lubię go wyjątkowo. – Położyłem się o wpół do jedenastej. Ale nie spałem tak mocno, jak poprzedniej nocy, po podróży koleją. Bardzo żałuję, że Pani skończyła już sadzenie drzew; pragnąłbym, by Pani miała jeszcze coś do roboty w sabotach i na świeżym powietrzu, bo mimo zimna i ślizgawicy pogoda jest piękna. Niebo jest czyste i zachmurza się tylko, by zrzucić trochę śniegu. Pisałem do Grzym. On również do mnie napisał, ale jeszcześmy się nie widzieli. Byłem wprawdzie u niego, ale jest nieuchwytny. Wyjdę, jak zawsze, by rzucić ten list na bursie, i zanim pójdę do panny de Rozières, która czeka na mnie z obiadem, wstąpię odwiedzić panią Marliani, której nie widziałem ani wczoraj, ani przedwczoraj; nie byłem także u pani Doribeaux, bo nie mam odpowiedniego ubrania, co sprawia, że nie składam niepotrzebnych wizyt. Lekcje jeszcze się na dobre nie rozpoczęły. Primo , otrzymałem dopiero jeden fortepian. Secundo , mało kto wie, że powróciłem, i dopiero dzisiaj miałem kilka wizyt osób zainteresowanych. Powoli i to przyjdzie, nie martwię się tym. Natomiast niepokoi mnie myśl, że Pani się czasem niecierpliwi, toteż padam na nos u Pani stóp prosząc, ażeby się Pani uzbroiła w odrobinę pobłażliwości dla woźniców, którzy nie przynoszą Pani odpowiedzi z Châteauroux, i wobec innych podobnych spraw. Do jutra. Posyłam list, który Panią jeszcze bardziej obudzi. Wyobrażam sobie Panią rano, w szlafroku, otoczoną Jej drogimi dzieciakami, które proszę ode mnie serdecznie uściskać – i padam do nóg Pani. Co do błędów ortograficznych, jestem, zbyt leniwy, by zajrzeć do Boiste’a. Pani stary jak mumia Ch. Jan sprząta w tej chwili salon. Bardzo jest zajęty lustrami i sporo im poświęca czasu. ",
166,['Bohdan Zaleski'],['Fryderyk Chopin'],Fontainebleau,Paryż,1844-12-18,,"Fontainebleau, 18 grudnia 1844",Bohdan Zaleski do Fr. Chopina w Paryżu," Szanowny i kochany Panie Fryderyku! Kopę lat się znamy, a podobno, że pierwszy oto raz piszę do Ciebie. To samo mnie ośmiela i uręcza, że z pobłażaniem wysłuchasz. W zastępstwie nieobecnego spólnego przyjaciela Stefana i w uczuciu, że spełniam dobry uczynek, poważam się Ci polecić pannę Zofię Rozengartównę. Panna Zofia, którą zeszłego roku zaszczyciłeś już był swymi lekcjami, zdaje mi się, godna jest ze wszech miar i nadal Twoich względów. Przecież to ona w artystowskim uniesieniu swoim puściła się w świat szeroki po to jedynie, aby zasłyszeć Ciebie, mistrzu, i odrodzić się na żywot! Młoda, bystra, nie bez pewnej już wprawy, a przy tym pełna zdatności i zapału dla sztuki, żal się Boże, gdyby zmarnowała czas na bruku paryskim i tym samym zawiodła nadzieje i oczekiwania ubogiej swojej rodziny. Nie wątpię, szanowny Fryderyku, nie wątpimy wszyscy, którzy Cię kochamy i wielbimy od dawna, że z wyrozumiałością i sercem spółrodaka-mistrza wejdziesz w sieroce położenie panny Zofii; że zechcesz być jej przewodnikiem, doradcą, stróżem smaku w trudnym zawodzie, jaki obrała. Nade wszystko karć w uczennicy jej skłonność do zniechęcania się lada czym, do opuszczania rąk. Skłonność to wprawdzie pospolita u dusz poetyckich i bodaj czy każdy z nas nie wpadł w nią na tym zimnym rzeczywistym świecie, wszakże arcyzgubną być może dla młodego talentu. Przebacz teraz mojemu niespodziewanemu natręctwu i wierzaj, iż zawsze po staremu wielbię Cię i kocham. Bohdan Zaleski. Miałem świeżo list od Witwickiego. Postanowił zimować w Freiwaldau. Priesnitz obiecuje mu wyleczenie, ale dotychczas oprócz setki wrzodów bolesnych w dodatku do starej choroby nie uczuł wcale polepszenia na zdrowiu. Miał jednak nie lada pociechę z przyjazdu brata, siostry i pani Lewockiej, a teraz raduje się nadziejami Priesnitzowskimi. Tęskno mi za Stefanem, tęskno i dlatego, że przezeń miałem kiedy niekiedy wstęp do kochanego p. Fryderyka. Mnie po dziś dzień w zadumaniu tu samotnym przypomina się nieraz jakiś dźwięk senny, luźny, z miliona owych, którymiś nas uraczył ongi, czarodzieju nasz! Jeżeli się przeniosę do Paryża, kiedyś rankiem przy niedzieli napadnę na Cię po kozacku , zaufany bo w starą zażyłość i koleżeństwo. Et io sono pittore [1] . Żałuję mocno, żem się nie widział z szanowną Twoją siostrą. Ongi, w roku rewolucji, śp. Michał Skarbek złożył był w domu rodziców Twoich skrzynkę z papierami do przechowania. Skrzynka ta i papiery są moje własne i rad bym się dowiedzieć kiedy, co się z nimi stało. Chodzi mi głównie o parę tam rękopisów historycznych i o listy przyjaciół młodości. Pozdrawiam i ściskam B. Z.  [1] Et io sono pittore (wł.) – i ja jestem malarzem ; słowa przypisywane włoskiemu malarzowi Correggio, które miał wyrzec na widok obrazu Rafaela Św. Cecylia . ",
168,['Fryderyk Chopin'],['Maria de Rozières'],Paryż,Paryż,1844-12-22,1845-03-20,"[Paryż, zima 1844\/45]",List Fryderyka Chopina do Marie de Rozières ," Jeżeli Pani jest leniwa, to niedobrze, i dostanie Pani dziś za to burę – ale jeżeli Pani pozwoli, dopiero o 1,30 zamiast o pierwszej i pod nrem 5. Nie wiem, czy będę mógł wyjść z domu przy tej ślizgawicy. Tutaj śpią jeszcze, inaczej kazano by Pani przesłać tysiąc serdeczności. Do widzenia wkrótce Ch . 
   "," List Fryderyka Chopina do Marie de Rozières w Paryżu, „Si vous êtes paresseuse [...]”, sygn.: „Ch”, [Paryż], [zima 1844\/1845], s. 2. "
167,['Ernest Legouvé'],['Fryderyk Chopin'],Paryż,Paryż,1844-12-22,1845-03-20,"[Paryż, zima 1844\/45]",Ernest Legouvé do Fr. Chopina w Paryżu," Drogi Panie Chopin. Piszę parę słów ze wsi, gdzie odpoczywałem przez dwa dni, aby zakomunikować Panu, że wracam na sobotę. Jestem bardzo szczęśliwy, że Pani Sand zechce przyjść usłyszeć mój utwór, przyślę Panu lożę, jakiej Pan sobie życzy. Oddany Panu E. Legouvé. ",
196,['Fryderyk Chopin'],['Antoni Kątski'],Paryż,Paryż,1845-01-01,1845-12-31,"[Paryż, 1845] Czwartek",Do Antoniego Kątskiego w Paryżu," Mój Antosiu. Wielu z tych, którym bilety twoje ofiarowałem, a na których, zdawało mi się, iż mogę rachować, wymówiło mi się kursami w Chantilly – nie dziw się więc, że ci tylko jeden uplasowałem i ze wstydem 9 odsyłam. Do widzenia. t. à v. F. Chopin. ",
192,['Fryderyk Chopin'],['Adolf Cichowski'],Paryż,Paryż,1845-01-01,1845-12-31,"[Paryż, bez daty] Środa rano",Do Adolfa Cichowskiego w Paryżu," Proszę Cię, odpisz mi słowo przez posłańca mojego, jakoś ten bilecik odebrał. – Pisany on był wczoraj. – Rzecz jest na dziś , we środę, koło 5-tej. Ściskam Cię serdecznie. Ch. ",
193,['Fryderyk Chopin'],['Adolf Cichowski'],Paryż,Paryż,1845-01-01,1845-12-31,"[Paryż, bez daty] 9½ rano, czwartek",Do Adolfa Cichowskiego w Paryżu," Moje życie, oddaj, proszę Cię, ten papier. – Rzeczy zaczynają się urządzać. Ściskam Cię serdecznie. Ch. ",
191,['Fryderyk Chopin'],['Adolf Cichowski'],Paryż,Paryż,1845-01-01,1845-12-31,"[Paryż, bez daty] Wtorek rano",Do Adolfa Cichowskiego w Paryżu, Dobry dzień Ci zasyłam – jest to uspakajające dopełnienie wczorajszych eksplikacji. Ściskam Cię serdecznie. Ch. ,
185,['Fryderyk Chopin'],['Adolf Cichowski'],Paryż,Paryż,1845-01-01,1845-12-31,"[Paryż, bez daty] Środa, 8½  rano",Do Adolfa Cichowskiego w Paryżu," Proszę Cię, Kochanie, wstąp dziś przed wyspą . – Ściskam Cię serdecznie. ",
186,['Fryderyk Chopin'],['Adolf Cichowski'],Paryż,Paryż,1845-01-01,1845-12-31,"[Paryż, bez daty] Czwartek rano",Do Adolfa Cichowskiego w Paryżu," Czy przyjechali? – Czy dziś mam czekać? – Słowo odpowiedzi daj. Ściskam Cię serdecznie. Jestem do 11½ w domu, a potem od 2-giej aż do obiadu. ",
181,['Fryderyk Chopin'],['Krystyn Ostrowski'],Paryż,Paryż,1845-01-17,,"[Paryż, 17 stycznia (?) 1845] Piątek, 3 h.",Do Krystyna Ostrowskiego w Paryżu," Dramat Mickiewicza w ręku P. François . P. Sand od dawna opuściła „La Revue Ind.”, dlatego kazała mi czekać na powrót owego P. François – by mieć stanowczą odpowiedź. Odsyłam ślicznego Soplicę – żałuję, że jestem na wyjezdnym i że czas nie pozwoli mi pójść na ulicę Villedo ścisnąć rękę przekładcy. Żałuję, żeśmy się nie widzieli – byłbym Cię Pani Sand przedstawił i oszczędził korespondencji. t. à v. Ch . ",
182,['Friederich Kalkbrenner'],['Fryderyk Chopin'],,Paryż,1845-01-31,,31 stycznia 1845 r.,Fryderyk Kalkbrenner do Fr. Chopina w Paryżu," Kochany Chopinie. Powiadają, że drobne podarki podtrzymują przyjaźń. Mam nadzieję, że będzie Pan słuchał wyrozumiałym uchem paplania moich córeczek i że one dowiodą Panu, iż myśl moja towarzyszy Panu nawet z daleka. Addio, carino Fr. Kalkbrenner . ",
184,['Juliusz Słowacki'],['Salomea Słowacka'],Paryż,,1845-02-01,1845-02-28,Paryż w lutym 1845,Juliusz Słowacki do matki w Krzemieńcu," Jest zwyczajem Anglików, zwłaszcza w klasie piwowarów i ludzi grubych, krwistych organizacji, że co miesiąc używają emetyku, a bez tego zabiegliby krwią, obrośli sadłem, stracili wszelką myśl i energiją. Dla tych ludzi Bóg stworzył dawno emetyk, a teraz przysłał doskonalsze lekarstwo, to jest enerwującą muzykę Chopina. Gdy zobaczysz taką ciężką istotę, nad którą ciało utrzymuje codzienne zwycięstwo, radź jej jedną lub drugą kuracją – lecz lękaj się obu dla ludzi wywiędłych i schorzałych, bo po emetyku część ciała własnego wyrzucą, a po koncercie Chopina część duszy własnej utracą. I Ty, droga moja, czuła, dobra, litośna, miłująca, siadłaś pisać do mnie wypłakawszy się w kącie z duszy całej, wypłakawszy się na próżno, więc grzesznie, wypłakawszy się dlatego, co Cię semitonami i dysonansami Polonezy Ch[opina] łaskotały po wszystkich nerwach. Wiesz więc, co napisałaś? – Oto list, który dla nerwowego, sentymentalnego człowieka wydałby się pełnym czułości, a dla człowieka prostego, z sercem – jest listem zupełnie bez serca pisanym. – Ja także, droga moja, bardziej teraz niż Ty otwartym być muszę, bo tu o duszę Twoją nieśmiertelną chodzi. Otóż powiem Ci, coś napisała. Zaczynasz od prostego wyrzutu, że marnuję moją zdolność, od wyrzutu, że nie piszę tak, jak dawniej pisałem... Jeżeli ja rzeczywiście byłem kiedyś w szczęściu, a dziś podupadłem, bo bogactwo myśli jest państwem w aniołów krainie, jeżeli więc prawdziwie (a Ty wiesz, że bez winy własnej podupadłem), to powiedz mi, czy to do Ciebie należało mi pokazywać, że w płaszczu dziurawym ujrzałaś mnie w swoim eleganckim Chopinowym salonie? [...] Chorzy jesteście i chcecie, aby wszyscy podobnie Wam jęczeli. Nerwami już, nie sercem czujecie... Lubicie, co Wam nerwy rozczula, a wstręt macie do zdrowych pokarmów... Widziałaśże Ty, aby kto nazajutrz po rozczuleniu wielkim, przez Chopina muzykę sprawionym, stał się lepszym, piękniejszym, litośniejszym, wyrósł na bohatera? [...] 
 ’ ",
183,['Charles-Valentin Alkan'],['Fryderyk Chopin'],Paryż,Paryż,1845-02-24,,"[Paryż, 24 lutego 1845] Poniedziałek",Karol Alkan do Fr. Chopina w Paryżu," Sprawię Ci przykrość, kochany Chopinie, gdyż chcę Cię o coś prosić, a będzie Cię w tym wypadku kosztować zarówno zgoda, jak odmowa. Jednakże ulegam pragnieniu i pytam, czy zechcesz zagrać ze mną adagio i finał Symfonii A-dur Beethovena u Erarda, w sobotę wieczorem, 1 marca? Jest to ten układ na 8 rąk, który graliśmy 5 czy 6 lat temu u papy, w tym roku proponowałbym powierzyć dwie pozostałe partie Pixisowi i Zimmermannowi, jeśli się na to zgodzisz. Jeżeli się nie godzisz, nie chcę nawet, żebyś się tłumaczył przy najbliższych moich odwiedzinach u Ciebie, napiszesz tylko pod moim adresem na kawałku papieru „tak” lub „nie”. Teraz i zawsze ten sam C.-V. Alkan. ",
187,['Eugène Delacroix'],['Fryderyk Chopin'],Paryż,Paryż,1845-03-01,1845-03-31,"[Paryż, marzec 1845]",Eugeniusz Delacroix do Fr. Chopina w Paryżu," Drogi Chopinie. Stokrotne dzięki za Pańską miłą pamięć. Mówiono mi o tym, ale jeszcze tego nie widziałem. Przeglądając widzę, że jest to wielki artykuł. Uściskaj ode mnie wszystkich wokoło siebie. Pamiętaj o sobie! Wybieram się do Pani Sand z prośbą, by zechciała wyrazić moją wdzięczność Karolowi Blanc, który zawsze jest dla mnie tak łaskaw. Do szybkiego zobaczenia się z Panem, który zasługuje na ołtarze i na pałac [1] , czego Panu oraz sobie życzę. Tysiąc serdeczności, Drogi Przyjacielu Eug. Delacroix. [1]  W oryginale gra słów: autel – ołtarz, hôtel – pałac. ",
188,['Fryderyk Chopin'],['Zofia Rozengart'],Paryż,Paryż,1845-03-05,1845-03-31,"[Paryż, po 5 marca 1845]",Do Zofii Rozengartówny w Paryżu," Przepraszam Panią, że tak późno dziękuję i łaję za piękne a niepotrzebne kwiatki. Chciałem być u Pani z podziękowaniem i burą, ale mnie owe zimno wstrzymywało. Cieplejszych dni czekam na rozpoczęcie moich lekcji – i spodziewam się wkrótce mieć przyjemność usłyszenia Pani. F. Chopin. Przyłączam 2 bilety na koncert Gutmana. Nie wiem programu. 
 [1]  W oryginale gra słów: autel – ołtarz, hôtel – pałac. ",
195,['George Sand'],['Ludwika Jędrzejewiczowa'],Paryż,Warszawa,1845-03-21,1845-06-22,"[Paryż, wiosna 1845]",George Sand do Ludwiki Jędrzejewiczowej w Warszawie," Droga i ukochana Ludwiko. Jakaś Ty dobra, że mię kochasz, ja też Cię kocham z całej duszy. Milszy mi jest mój paryski pokój od czasu, gdyś Ty w nim mieszkała, i nie mogę się wyrzec marzenia, że znów w nim zamieszkasz. Drogi nasz mały wielce był zmęczony przez ostrą zimę, która się tutaj tak przeciągnęła, ale odkąd nastała ładna pogoda, całkowicie odmłodniał i odżył. Dwa tygodnie ciepła więcej mu dopomogły niż wszystkie lekarstwa. Zdrowie jego jest uzależnione od stanu pogody, myślę więc poważnie, jeżeli mi się uda zarobić tego lata dużo pieniędzy na podróżowanie z rodziną, zabrać go na trzy najcięższe miesiące zimy i zawieźć na południe. Gdyby się udało przez cały rok ustrzec go od zimna, to łącznie z przyszłym latem miałby osiemnaście miesięcy wytchnienia, ażeby wyleczyć się z kaszlu. Będę musiała nalegać, bo kocha Paryż, mimo wszystko, co mówi . Lecz żeby zanadto nie dręczyć i nie odrywać na zbyt długi czas od uczniów, można pozwolić mu spędzić tutaj wrzesień, październik i listopad, następnie wrócić w marcu i dać mu jeszcze czas do maja przed powrotem do Nohant. Takie są moje projekty na rok bieżący i przyszły. Czy je aprobujesz? Inne lekarstwo, bardzo potrzebne, to ażebyście do niego często pisywali i żeby się nie niepokoił o Was, bo serce jego jest zawsze z Wami; nieustannie trapi się o swą drogą rodzinę. Kocha Was tak, jak tylko Wy go kochać możecie, a wiem, że to nie jest pusty frazes. Droga Ludwiko, uściskaj ode mnie Twoją dobrą matkę, drogie dzieci, Twojego gagatka męża i wierzaj mi, żem na zawsze Twoja, oddana duszą i myślą G. S. ",
189,['George Sand'],['Stefan Witwicki'],,,1845-03-22,,"22 marca 1845, Paryż",Kopia nieustaloną ręką listu George Sand do  Stefana Witwickiego wraz z kopertą," Jesteśmy oboje, a zwłaszcza ja, bardzo winni wobec Pana. On tak mało pisuje, a przy tym jest naprawdę wytłumaczony wielkim wyczerpaniem i chorobą, musi mu więc Pan wybaczyć. Starałam się skłonić go, by napisał do Pana, lecz kończyło się na postanowieniach i obietnicach; więc zdecydowałam się napisać sama, chociaż pomiędzy jego napadami kaszlu a lekcjami trudno jest znaleźć chwilę spokoju i ciszy. To dowodzi Panu, jak delikatne jest nadal jego zdrowie. Silne mrozy, które u nas panują, bardzo źle na niego wpływają. Ja też prawie nieustannie jestem chora, a dzisiaj piszę do Pana jeszcze przeziębiona i z gorączką. A Pan? Pan cierpi bardziej od nas, lecz nie skarży się nigdy. Jest Pan niezłomnym chrześcijaninem, a ta nauka ma w sobie tyle wielkiej i pięknej treści, że gotowa jestem wybaczyć Panu jej formę. Mimo to Pan mnie nie nawróci. Lecz co to Panu szkodzi? Nie należy Pan do owych zagorzałych katolików, którzy bezapelacyjnie potępiają ludzi innych przekonań, a słuszność zasady nietolerancji jest dzisiaj bardzo kwestionowana. Pana wielkie serce może sobie obrać kierunek bardziej Mu odpowiadający, ja zaś mam nadzieję, że będę zbawiona, jak każda inna, chociaż, jak każda inna, czyniłam źle. Jest bowiem więcej miłosierdzia tam, u góry, aniżeli występków tu, na ziemi. W przeciwnym razie nie byłaby to sprawiedliwość boska, lecz ludzka... O Mickiewiczu nie mogę Panu nic powiedzieć, nie widziałam go, w tym roku nie ma wykładów, nie miałam jego książki. Mam go za wielką, ale chorą duszę i wierzę, iż kroczy drogą prawdy. Lecz myślę, że tak jak Pan i ja jest na drodze zbawienia, gdyż jakkolwiek błądzi, działa w dobrej wierze, pełen pokory kocha Boga. Pan Bóg go też nie opuści, Bóg się nie gniewa i nie wierzę, by dusza tak szlachetna z czasem nie podniosła rąbka zasłony, którą się zakryła w ubiegłym roku. Dziękuję serdecznie za życzenia zdrowia, dobrobytu i sławy. To wszystko są marzenia. Jesteśmy stworzeni do cierpień i do pracy. Zdrowie jest błogosławieństwem bożym, jeśli pozwala nam służyć tym, którzy są jego pozbawieni. Życie w dobrobycie jest niemożliwe dla tych, co chcą pomagać swym braciom i rozumieją, że im więcej otrzymujemy, tym więcej dać powinniśmy. Sława jest dziecinadą mogącą bawić tylko dzieci. Człowiek poważny nie widzi w niej więcej jak bolesny skutek głupoty ludzkiej, która entuzjazmuje się byle czym. Tak więc zdrowie byłoby jedynym dobrem z tych trzech Pana życzeń. Na nieszczęście, brak mi go w tym roku, lecz nie skarżę się, bo Pan, który bardziej na nie zasługuje, nie może go odzyskać. Czy Pan wierzy w skutki kuracji rozpoczętej tak odważnie? Proszę nam napisać, że Pan się czuje lepiej, to nas pocieszy w naszych niedomaganiach. Kiedy Pan wróci? My, o ile wiosna będzie taka przyjemna, jaką była zima, nie tak prędko wrócimy na wieś. Mam więc nadzieję, że się tutaj zobaczymy, a jeżeli Pan opóźniłby swój powrót, oczekujemy Go w Nohant. Musi Pan nam wynagrodzić swój ostatni krótki pobyt. Moje dzieci dziękują Panu za miłą pamięć i przesyłają najlepsze życzenia. Ja, jak Pan wie dobrze, pozostaję zawsze z całego serca szczerze oddana George Sand. "," Kopia nieustaloną ręką listu George Sand do Stefana Witwickiego we Freiwaldau z 22 marca 1845 roku wraz z kopertą, „Nous sommes bien coupables envers Vous [...]”, „Espèrez vous maintenant en cette cure [...]”, [niesygnowana], [b.m.], [po 22\/03\/1845], s. 8. "
190,['Fryderyk Chopin'],['Stefan Witwicki'],Paryż,,1845-03-23,,"Paryż, Wielkanoc, [23 marca] 1845",List Fryderyka Chopina do Stefana Witwickiego," Moje najdroższe Życie. – Brak mi tu ciebie tego lata bardzo było. Z tobą byłbym mógł wiele się napłakać. – Często myślałem pisać do Graeffenberga, ale się na myśli skończyło – w niepodobieństwo się to obracało, skorom tylko wziął pióro do ręki – i teraz jeszcze skołatanie więcej niż lenistwo przyczyną, że list Pani Sand tygodniem później wychodzi. – Cóż Ci powiem – że jutro, w poniedziałek, Wielkie Święcone u X-stwa Cz. – Że Mick. kursu tego roku nie robi. Że wielu z jego zwolenników odstępuje go. – Że mówią, że pisali z przeprosinami do Najjaśniejszego. – Ale co smutna rzecz, to że 2-ch (z nich jeden Pilichowski podobno) przed notariuszem akt zrobili, jako się dają w poddaństwo jako rzecz , jako niewolniki Towiańskiemu – nb. nie obowiązują się dla swoich dzieci, tylko na całe swoje życie. Czy można większego wariactwa! – Mick. nie jest, tak jak dawniej, z Tow[iańskim]. – Ten ostatni utrzymuje, że przeholowali – że za daleko zajechali. – Słowem, niezgoda – więc wkrótce zapewne i smutny koniec. – Obok tego – wszystko idzie po staremu. A dziś wieczorem żałuję, że nie możesz być z nami i z Delacroix w Konserwatorium słuchać Stworzenia świata Haydna . – Drugi to koncert dopiero, na którym tego roku jesteśmy – onegdajszy był nasz pierwszy z Rekwiem [!] Mozarta . – Dziś Grotkowski przyjdzie do mnie śpiewać Ciebie i niektóre nowe, co nie zna (dla Ciebie stare). – Kochane moje Ludwiczysko szukało Cię po Wiedniu wracając do kraju. – Zawsze się o Ciebie dopytują. – Matka jako tako zimę przepędziła. Zmęczona i podstarzała. Być może, że się gdzie zobaczymy jeszcze. Nie potrzebuję Ci przypominać duszę Jej – wiesz, co za dobroć – i możesz myśleć, ile mi dobrego Jej listy sprawiły. – Zaleskiego widziałem raz, taki godny, że mnie odwiedził. – Ja bym go częściej rad widzieć. – Dosyć dobrze wyglądał. – Grzym[ała] młodszy niż kiedykolwiek, tańcuje jak 20-letni. Tu zimno jak nigdy, dziś pierwszy dzień, co tu w ogródku śniegu nie ma. Wiosna o nas zapomina. A ty bądź zdrów. – Niech Ci ten rok zbawienny będzie. Kochaj mnie jak ja Ciebie, chociaż ja niewart tyle co Ty. Twój stary Ch . "," List Fryderyka Chopina do Stefana Witwickiego we Freiwaldau, „Moje najdroższe Życie. – Brak | mi tu ciebie tego lata bardzo było. [...]”, sygn.: „Ch”, Paryż, Wielkanoc, [23\/03]\/1845, s. 2. "
194,['Fryderyk Chopin'],,Paryż,Paryż,1845-04-10,,"Paryż, 10 kwietnia [1845]",Do nieznanego adresata w Paryżu, Wyjeżdżam za 15 lub 20 dni. — Powracam we wrześniu lub październiku. — Dziękuję za łaskawą pamięć — i pozostaję zawsze oddany Chopin. Tysiączne ukłony dla ciotki. ,
199,['George Sand'],['Ludwika Jędrzejewiczowa'],Nohant,Warszawa,1845-06-16,1845-06-30,"[Nohant, lato 1845]",George Sand do Ludwiki Jędrzejewiczowej w Warszawie," Ludwiko moja ukochana. Bardzo już dawno nie mamy od Was wiadomości i jesteśmy niespokojni. Pisz więc i nie każ cierpieć bratu i mnie, którzy Cię uwielbiamy. Wiesz dobrze, jak Cię kochamy, jak o Tobie mówimy od rana do wieczora, jak jesteśmy szczęśliwi, gdy otrzymujemy Twe listy, jak nie możemy żyć bez tego. Słowem, kochaj nas i nie choruj. Uściskaj ode mnie Twoje drogie dzieci, anielską matkę i nawet Twego męża gagatka. Zawsze Twoja i całkiem Ci oddana George. ",
197,['Fryderyk Chopin'],['Auguste Léo'],Nohant,Paryż,1845-07-08,,"Dwór Nohant, 8 lipca 1845",Do Augusta Léo w Paryżu," Drogi przyjacielu. Dziękuję za wiadomość o sobie i upewniam Pana o swej wdzięczności za jego miłą pamięć. Ja też bardzo często myślę o Panu, zwłaszcza ilekroć myślę o pięknej muzyce; sam Pan najlepiej osądzi, czy mam ku temu sposobność, skoro pani Viardot znajduje się tutaj. Mówi mi Pan o p. Sternie. Mógłbym mu przesłać wkrótce zeszyt z 3 Mazurkami lub z 2 Nokturnami . Jednakże muszę uprzedzić o tym p. Härtla, który zawsze jest nadzwyczaj uprzejmy dla mnie; czy cena sześciuset franków za prawo własności na Niemcy oraz na wszystkie kraje z wyjątkiem Francji i Anglii nie będzie się p. Sternowi wydawała wygórowana? Jak Pan znosi upały? – Ja doskonale, a wieś jest taka piękna, że współczułbym Panu bardzo z powodu zamknięcia w mieście, gdyby to nie był Paryż. Proszę łaskawie przekazać me uszanowanie małżonce i wierzyć w moje serdeczne oddanie F. Chopin. Proszę nie zapominać o pozdrowieniach dla Państwa Valentin. Pani Sand każe Panu wyrazić wiele uprzejmości. ",
198,['Fryderyk Chopin'],['Wojciech Grzymała'],Nohant,Paryż,1845-07-08,,"[Nohant], 8 Juillet [1845]",Do Wojciecha Grzymały w Paryżu," Moje Życie. Wiem z listu Leona, który mi pisząc względem mojego edytora berlińskiego wspomniał o Tobie, żeś zdrów; i widzę, żeś zawsze ten sam, lubiony nawet od tych, co Cię niedawno znają. Zapewne jeszcze jesteś myślą nad Renem – jeżeli nie w interesach po szyję – mimo to jednakże napisz nam słowo o sobie. Czy prawdziwie – i kiedy Ciebie się tu spodziewać? – A wieś teraz piękna, nie tak, jak temu kilka tygodni. – Wielkie tu były burze i ulewy. Rzeki, nawet małe strumienie, nadzwyczaj powylewały. – Najstarsi podobnej powodzi nie pamiętają. Młyny poniszczyła – mosty pozrywała. Viardot, który tutaj temu parę tygodni po żonę przyjechał, dla niebezpieczeństwa sam wrócił do Paryża – i dopiero mu żonę przed kilkoma dniami Zuzanna stąd odwiozła. Nie pisałem przez nich, ale prosiłem Zuzanny, żeby była u Ciebie dowiedzieć się, jak się masz. – Wynajdź tam, proszę Cię, jakie wakacje dla siebie – albo jeżeli można, jakie interesa w Château[roux]. Doskonale zrobisz – ucieszysz między innymi starego, zawsze przywiązanego Twego Ch. Księstwu moje uszanowanie najserdeczniejsze. Zdrowie tu wszystkim dosyć służy. Pani do[mu] pisze nowy romans. ",
201,['Fryderyk Chopin'],['Justyna Chopin'],Nohant,Warszawa,1845-07-18,1845-07-20,"[Nohant, 18–20 lipca 1845]",List Fryderyka Chopina do rodziny ," Moi Najdrożsi. Od miesiąca przeszło już tu jesteśmy. Pani Viardot z nami razem przyjechała, bawiła 3 tygodnie. Zdrowiśmy doskonale wszyscy – na wsi jednakże w zimie febra była. Mąż Franciszki (może sobie Ludwika przypomina) całą prawie zimę chorował i teraz już na nogach. – Pogoda służy – ale jakeśmy tu przyjechali, wielkie burze były. Indre tak wylała, że w Montgioray Châtiron (brat P. Domu) miał ogród cały zalany i w domu wodę. – Viardot, który po żonę przyjechał, nie mógł jej odwieźć, bo drogi były do Châteauroux zalane; a tam, gdzieśmy to często na spacer jeździli, skąd piękny widok, ani się dostać można było. To trwało krótko; wiele było szkody po łąkach, ale już pozapominali. – Nie stworzony ja jestem do wsi, jednakże używam świeżego powietrza. – Nie gram wiele, bo mi się fortepian odstroił, piszę jeszcze mniej – dlatego tak dawno nic ode mnie nie macie. – Myślę, żeście na wsi wszyscy. Że Bartolosko Antolosko ani o chorobie pomni. Że Ludwika Marżolenowskich rad słucha – że się nie męczy. – Powiedzcie jej, że manuskrypt romansu, który tu czytany słyszała, jako autograf dano mi dla niej – że przed samym odjazdem widziałem Gutm[anna] i powiedziałem, żeby was wszystkich uściskał – i na wyjezdnym daleko mi się więcej podobał. – Poczciwy doprawdy. – Izabelisko kochane niech się tam trochę rozerwie po swojej niespokojności o zdrowie męża – i niech wybije Kalasantego, bo on najmocniejszy, może znieść takowe komisa. – Dziwno mi tu tego roku; często rano zajrzę do pokoju obok, ale nie ma nikogo. Czasem zajmie miejsce jaki znajomy, co na parę dni przyjedzie. – Toteż ani czekulady [!] rano nie piję – i fortepian inaczej postawiłem – koło ściany, tam gdzie była sofka ze stolikiem, przy którym często Ludwika moje pantofle haftowała, a Pani Domu nad czymciś innym pracowała. Na środku stoi biurko, na którym piszę, na lewo leży kilka moich papierów muzycznych – pan Thiers i poezje (w których wąsik); na prawo Cherubini; przede mną ów repetier, coście mi go przysłali w swoim ekranie (4-ta godzina). Róże i gwoździki, pióra i kawałek laku jeszcze po Kalasantym. – Jestem zawsze jedną nogą u was – drugą nogą w pokoju obok – gdzie Pani Domu pracuje – a wcale nie u siebie w ten moment – tylko, jak zwykle, w jakiejś dziwnej przestrzeni. – Są to zapewne owe espaces imaginaires [1] – ale ja się tego nie wstydzę; wszakże to u nas się uległo przysłowie, że „przez imaginację pojechał na koronację”, a ja prawdziwy ślepy Mazur. – Toteż nie widząc daleko, napisałem nowe 3 Mazurki – które zapewne wyjdą w Berlinie – bo mi o nie bardzo prosi jeden mój znajomy, poczciwy chłopiec, uczony muzykant, Stern, którego ojciec zakłada skład muzyczny. – Dostałem też tu zaproszenie od komitetu, który Beethovenowi stawia monument (w Bonn nad Renem), żeby tam na inaugurację pojechać. Możecie miarkować, czy pojadę – gdyby jednakże wy gdzieś tam byli, to bym się i może ruszył. Ale to na przyszły rok. – Bo nie wiem, czym wam pisał, że tam tej jesieni ma być, przejeżdżając, u was wielce lubiąca muzykę i bardzo dla mnie z wielkim dobrym, sercem P-sse Obreskow, która mi ma przywieźć w swoim powozie wracając Mameczkę – a po nią na wiosnę przyszłą trzeba będzie, żebyście córki i zięciowie, i wnuczęta przyjechali. Doprawdy, że bardzo kochana dla mnie ta Pani i ze szczerością największą; zresztą musiałem dawniej wam już o jej grzeczności dla mnie pisać – ale przyznam się wam, że zabawiły mnie jej kochane projekta. Jeżeli zobaczycie jednakże, bądźcie dla niej także z wielkim sercem – bo miałem wiele zawsze dowodów jej dobroci – i kocham ją bardzo. Lubi muzykę nadzwyczajnie. Jej córka X-żna S[o]utzo, moja uczennica. – Słowem, jest to bardzo godna Pani (chociaż może trochę za żywa na pozór). Viardowa także, jak przez wasze miasto przejeżdżać będzie, mówiła mi, że was odwiedzi. Śpiewała mnie tu swojej kompozycji hiszpański śpiew – który w Wiedniu przeszłego roku skomponowała; obiecała, że go wam zaśpiewa. Bardzo to lubię – i wątpię, żeby coś piękniejszego w tym rodzaju słyszeć albo pomyśleć można. Ten śpiew was ze mną połączy – z wielkim uniesieniem zawsze go słuchałem. Moja Sonata i Berceuza już wyszły. – À propos Berceuzy , na myśl mi przychodzi rodzaj osoby, co Ludwika by sobie życzyła; jakkolwiek są to trudne rzeczy, jednakże nie niepodobne – i nieraz już dowiadywałem się, i może się co znajdzie. – O Paryżu cóż wam mówić. Przed moim wyjazdem Hoffmanowa bardzo źle była – bali się o nią. Spodziewam się, że lepiej, bo mi Albert nic o tym nie pisał. Pisał mi tylko, co i dzienniki pisały bez wspomnienia nazwisk, o Wiktorze Hugo, któremu się podobny przypadek temu dwa tygodnie wydarzył. Mr. Billard ( peintre d'histoire [2] , nie bardzo zawołany), sam brzydki, miał ładną żonę, którą pan Hugo zbałamucił. Pan Billard zszedł żonę z poetą – tak że Hugo musiał aż temu, co go chciał aresztować, pokazać swój medal para Francji, żeby mu momentalnie dał pokój. Pan Billard proces rozpocząć chciał z żoną – ale się na cichej separacji skończyło. Hugo na kilka miesięcy raptem wyjechał na wojaż. Pani Hugo (jako wspaniała) wzięła pod swoją protekcję panią Billard; a Juliette (sławna temu więcej jak 10 lat aktorka z teatru Porte St. Martin – którą Hugo od dawna utrzymuje mimo pani Hugo i dzieci swoich, i poezji o moralności familii), owa Julietta pojechała z nim razem. – Paryskie języczki kontente, że mają o czym mówić; bo też i zabawna historia; dodajcie do tego, że Hugo w piątym krzyżyku i zawsze wielce poważnego i wyższego nad cały świat przy każdej okazji udaje. – Donizetti przyjechał do Paryża, gdzie ma lato przepędzić i pisać nową operę. Donizetti, co napisał Lucia , Don Pasquale , La Favorita itd. – Lamartine z żoną jest tu w Néris – najbliższe stąd wody o pół dnia drogi – tam gdzie był Méry, który teraz zapewne jeszcze u Pri[e]snitza – od którego dawno wiadomości nie miałem. Tu, w Châteauroux, wielkie preparatywy na bal dla X-cia Nemours, który z żoną przejeżdża udając się do Bordeaux. Les sauvages indiens (Joways) już odjechali na okręcie „Le Versailles” z Hawru. Żona jednego z nich, który się zwał Shinta-yi-ga, petit loup [3] , a ona Oke-wi-mi po indyjsku, a po francusku l’ours femelle qui marche sur le dos d’une autres [4] , umarła (biedne stworzenie) du mal du pays [5] – stawiają jej na cmentarzu Montmartre (tam gdzie i Jasio pochowany) pomnik. Przed samą śmiercią ochrzcili ją i pogrzeb się odbył w Magdalenie, w jej parafii; pomnik ma być szczególny, kompozycji pana Préault, dosyć znanego rzeźbiarza, i architekta pana Lassus. Pomnik ma być z kamienia, wokoło którego wije się kwiat z brązu aż do góry, gdzie go zrywa un fantôme [6] (niby le mal du pays ) przy tym bareliefy [7] brązowe, gdzie są wyzłacane widoki ich montagnes rocheuses [8] , brzegi Missouri itd., ich życie tamtejsze i wiersze pana Antony Deschamps. Spodziewam się, że wam nowin piszę. Powiedzcie Barteczkowi, że telegraf elektryczno-magnetyczny między Baltimore a Washingtonem daje nadzwyczajny rezultat. Często rozkazy dane z Baltimoru o 1-szej po południu są wykonane, i towary i pakiety gotowe na wyjazd o godz. 3-ciej z Washingtonu – a małe pakiety żądane o 4½ – przyjeżdżają przez convoi de 5 h. [9] o godzinie 7½ z Washingtonu do Baltimoru. 75 mil angielskich – 25 francuskich, spodziewam się, że prędko!! Już rok, jakeśmy się widzieli z Jędrzejewiczostwem, także tak zeszło jak po drucie telegrafu elektrycznego! Jeżeli mój list się nie trzyma, to dlatego że co dzień jeden frazes napiszę. – Wczoraj mi Sol przerwała, żeby z nią grać na 4 ręce. Dzisiaj, żeby zobaczyć, jak drzewo ścinali, jedno z tych, co koło pawilonu, gdzie to Chaigne mieszkał – co w ogrodzie koło drogi – gdzie Jędrzejewiczostwo wysiedli. To drzewo zmarzło, więc trzeba było go zwalić. — Dostałem także listy z Paryża od Franchomma, od Panny de Rozières, która mojego mieszkania dogląda. – Pisze mi Franchomme, że Habeneck jedzie do Bonn na ową inauguracją – że Liszt kantatę napisał, którą będą śpiewać pod Liszta dyrekcją - Spohr dyryguje wielkim koncertem, który wieczór dadzą. 3 dni muzyki będzie. – Także à propos pomników, Lessueurowi (muzykantowi) wystawią także w jego miejscu urodzenia, mieście Abbeville. Lessueur był kapelmistrzem Napoleona ( membre de l’Institut [10] ), profesorem w Konserwatorium. – P. Elsner go znał dobrze, dał list mi do niego, jakem do Paryża jechał. Bardzo był światły i godny; umarł temu z 10 lat przed Paërem i Cherubinim - nie był bardzo stary. Kiedy o pomnikach mowa, statua na koniu X-cia Orléanu (co się zabił wyskakując z powozu) będzie za parę dni skończona. Stawiona jest na placu Louvru z brązu algerskiego – podobnież i bareliefy. Dzieło Marochettego – jednego z najznakomitszych rzeźbiarzy tutejszych. Marochetti, chociaż ma nazwisko włoskie, jest Francuz i z wielkim nadzwyczaj talentem – wszystkie ważniejsze prace podobne jemu powierzone. – Statua obrócona do Tulleryj. Barelief jeden wystawia wzięcie Anvers – a drugi jakiś epizod algerski. – À propos statuów: koło magazynu marmurów rządowych, blisko Champ-de-Mars, gdzie wyrzucali gruzy marmurów z rozmaitych monumentów ( en dernier lieu [11] z Magdaleny), wielkie deszcze opłukały niektóre gruzy, jeden z nadzorców spostrzegł między nimi ramię jakiejś statuy, które się nad inne kamienie wznosiło, jak żeby protestować przeciwko swojemu losowi. – Skończyli, co woda zaczęła – usunęli przywalające gruzy i znaleźli statuę grecką z marmuru, antyk bardzo pięknej roboty, wystawiający Herkulesa, arrêtant la chèvre d’Amalthée [12] – kozy nie ma już, tylko rogi – bardzo ciekawy sujet [13] – bo tylko znany z kilku małych pierres gravées [14] . – Po decyzji komisji złożonej z panów Letronne, Le Bas (tego, co obelisk postawił na nogi) itd., itd. umieścili tę statuę zaraz au Palais des Beaux-Arts – (tam gdziem przeszłego roku zostawił Jędrzejewiczostwo i wróciwszy zastałem ich w sali, gdzie ów fresk w półkole Delarocha, wystawiający wszystkich sławnych artystów malarzy z rozmaitych czasów – czy sobie przypominają?). – Czwarty raz zasiadam i spodziewam się, że tym razem dokończę listu; pogoda miała czas się zmienić od początku tamtej strony i dziś deszcz. – Spodziewać się, że w Paryżu pogoda będzie na obchody tegomiesięczne; tego roku, nie tak jak Jędrzejewiczostwo przeszłego widzieli, ma być iluminowane. Na Sekwanie tego lata nowy wymyślili koncept spekulanci humoru ludzkiego. Jest kilka statków bardzo ustrojonych i gondole na kształt weneckich, które wieczorem spacerują – ta nowość podoba się bulwarowym ludziom i podobno (bom jeszcze tego nie widział) bardzo wielka publiczność puszcza się wodą. Otóż tego roku Pola Elizejskie mniej będą iluminowane, a za to cały przepych lampionów ma być na quai [15] – jako też i fajerwerki – zabawy wodne, mnóstwo łodzi ścigających się itd., itd. Konceptów nie zabraknie i wszelkiej ostrożności, żeby przypadków najmniej było. – Najmniej, bo niesposób, żeby się trochę ludzi nie potopiło, tak jak się na lądzie duszą z ciekawości. – Zresztą Kalasantostwo muszą sobie przypominać, co to tłok w podobnych dniach; ale tacy głupi ludzie, że im większy tłok, tym niby lepsza zabawa. – Wielka burza na dworzu – a w kuchni także. Na dworzu to widać, ale co się w kuchni dzieje, to ani bym wiedział, gdyby Suzanna nie była przyszła na skargę na Jana, który jej po francusku rozmaite awantury nawymyślał za to, że mu nóż ze stołu wzięła. Jędrzejewiczostwo znają jego francuszczyznę, więc się domyślają, jak pięknie nawygadywał; np. laide comme cochon –  bouche comme derrière [16] albo jeszcze ładniej. Nie wiem, czy sobie przypominają, że jak go spytać, czy jest np. drzewo, to odpowiada: il est sorti , czy Suzanna w domu? odpowiada: il n’y a pas [17] . Jednakże często się kłucą [!], a ponieważ służąca P. S. bardzo zgrabna, zwinna i potrzebna – być więc może, że dla pokoju będę musiał mojego odprawić – czego nie cierpię, bo zmieniać figur to na nic się nie zdało. Na nieszczęście, także dzieciom się tu nie podoba, bo porządny i regularnie swoją robotę robi. - Na obiad czas. Jeszcze bym więcej pisał, ale chcę już dziś koniecznie ten list odesłać. – Idzie do Panny de Rozières, która go sama na pocztę odniesie. Piszę jej, że jeżeli jest co do mnie od was, żeby mi przysłała. Nie troszczę się, bo wiem, że to moment, w którym jedni na lewo, drudzy na prawo – a jeżeli nie, to w projektach rozmaitych. – Proszę was jednakże koniecznie, żebyście Mamę gdzieś na wieś namówili – i Bartek żeby sobie odpoczął porządnie. Dzieciaki pewno wszystkie Pan Bóg Ludwice w zdrowiu zachowuje. – Niech Kalasanty im nie daje lekcyj, jak Maurycemu tutaj, który rozmaite wyrazy wygaduje, jak wziwzina, siuzam itd. Niech Izabela, jako najwaleczniejsza, pilnuje, żeby kochane Ludwiczysko nie męczyło się za bardzo. My z Izabelą blondyny, bardzo nam chodzi o szatynki. Uściskajcie znajomych. Zacząwszy od Sąsiadów – a skończywszy za rogatkami, jeżeli jeszcze jesteście w mieście. – Pana Fryd[eryka Skarbka] - Elsnera, Nowaka, Bełz[ę], Tytusa – i wszystkie białogłowy. Pani Kozubowska śniła mi się wczoraj bardzo dobrze. Często myślę o Pani Lutyńskiej, bo wiele mi o niej dobrego w przeszłym roku mówili. Mameczkę najdroższą ściskam najserdeczniej i Was wszystkich. Ch . Jeżeli Domusia albo Pannę Ludwinę, albo Państwo Juliuszostwo widzieć będziecie – przypomnijcie mię. – Pani Domu pracuje. – Nie przerywam jej, żeby do Ludwiki słowo pisała – ale wiem zawczasu, że ją serdecznie pozdrawia. – Otóż w ten moment skończyła pisać swoje i parę słów do Ludwiki posyła. Adieu , moi najukochańsi. Imieniny Ludwiki na przyszły miesiąc. [ Na marginesie ] Historyjka à propos Hugota dla Kalasantego. Jedna Pani z tych, co to mówiąc o kursach konnych chciała widzieć six petites chaises ( steeple-cheasse – niech wam Bartek wymówi po angielsku), znaczy to, co tu nazywają une course au clocher – nie wiem, czy mamy na to wyraz; jest to kurs do mety prosto przez rowy, płoty i wszystkie podobne obstakle. Otóż jedna z takich jejmości mówiąc o kimsiś, co był w podobnym przypadku, jak Hugo, powiedziała: qu’il a été trouvé flagrant dans le lit ( en flagrant délit ). Jeżeli znał tę historyjkę, to niech wybaczy dobrej intencji i przyjmie tę panią, co to chciała wiedzieć, ce que c'est que ce tabac du père Golèze ( Stabat de Pergolèse). – Ale to jeszcze starsze! Nowsza owa Pani, co najmując mieszkanie prosiła tylko proprietera: de lui faire peintre le nombril (zamiast lambris ), bo zabrudzone. – En tout cas niech sobie przypomni, że Godfroi de Bouillon jest ainsi nommé parce qu’il a été le capitaine le plus consommé de son temps . [18] 
 [1]   Espaces imaginaires  – światy urojone. [2]   Peintre d’histoire – malarz historyczny. [3]   Petit loup  – mały wilk, wilczek. [4]   L’ours femelle... autres  – niedźwiedzica, chodząca po grzbiecie innej. [5]   Du mal du pays  – z tęsknoty za krajem. [6]   Fantôme  – dosł.: widmo, duch. [7]  Bareliefy (z fr.  bas-relief ) – płaskorzeźby. [8]   Montagnes rocheuses  – góry skaliste. [9]   Convoi de 5 h.  – pociągiem o godz. 5. [10]   Membre de l’Institut  – członek Instytutu. [11]   En dernier lieu  – ostatnio. [12]   Arrêtant... d’Amalthée  – chwytającego kozę Amalteę. [13]   Sujet  – temat; tu: zabytek. [14]   Pierres gravées  – rzeźby w kamieniu. [15]   Quai  – nabrzeże. [16]   Laide comme cochon – brzydka jak świnia; bouche comme derri ère  - gęba jak zadek. [17]   Il est sorti –  wyszedł;  Il n’ y a pas – nie ma (w powyższym zastosowaniu w języku francuskim te zwroty są błędne i śmieszne). [18] Wszystkie przytoczone przez Chopina zwroty polegają na grze słów wynikłej z podobieństwa fonetycznego: sześć krzesełek – wyścigi konne z przeszkodami; którego złapano na gorącym uczynku w łóżku – złapano w momencie przestępstwa; co to za tytoń ojca Golèze – Stabat Pergolèse’a; żeby jej pomalowano pępek – pomalowano lamperie; tak nazywany, gdyż był kapitanem najbardziej spożywanym. 
 ’ "," List Fryderyka Chopina do rodziny w Warszawie, „Moi Najdrożsi. Od miesiąca przeszło już tu jesteśmy […]”, sygn.: [nieczytelnie], [Nohant, 18–]20\/07\/1845, s. 2. "
200,['George Sand'],['Ludwika Jędrzejewiczowa'],Nohant,Warszawa,1845-07-20,,"[Nohant, lipiec 1845]",George Sand do Ludwiki Jędrzejewiczowej w Warszawie," Droga siostro mojego serca. Dziecko nasze miewa się dosyć dobrze. Upały, które go zwykle męczą, tego roku mu służą. Gdybyś Ty tutaj była, zapomniałby, że kiedykolwiek chorował. Ach, czemuż jesteśmy tak daleko od siebie w rzeczywistości, kiedy myślą jesteśmy tak blisko! Dałam Fryderykowi duży autograf dla Ciebie na pamiątkę jednego z najlepszych okresów naszego życia. Gdyby trzeba było zabazgrać sto razy tyle papieru, abyś znów przyjechała, to bym natychmiast zasiadła do pracy. Uściskaj ode mnie Twoje drogie dzieci, które tak pragnęłabym poznać, i waszą matkę – chciałabym móc mówić o niej z jej synem. Moje dzieci przesyłają Ci tysiące serdeczności, a ja ściskam Cię z całej duszy. ",
202,['Fryderyk Chopin'],['Maria de Rozières'],Nohant,Paryż,1845-07-21,,"[Nohant], poniedziałek, [21 lipca 1845]",Do Marii de Rozières w Paryżu," Droga Panno de Rozières. Oto mój list do Warszawy, który opiece Pani polecam . Ten rzekomy list od moich , jak Pani sądziła, był to, proszę sobie wyobrazić, gruby list z głębi Austrii. Piszę o tym wszystkim po to, żeby Pani zechciała postarać się o doręczenie tego drugiego listu, który przesyłam, niejakiemu p. Mikuliemu. Pani Etienne zna jego adres. Proszę ją poprosić, aby list zaniosła i kazała sobie dać pokwitowanie (możliwe, że list jest ważny). Gdy tylko otrzymam słówko od Ludwiki, zaraz prześlę Pani. Wszystko, co Pani zrobi z panią de Betuon, będzie dobre, proszę tylko nie kazać jej powracać do muzyki, którą uprawiała, chyba żeby to było bardzo potrzebne. Z góry dziękuję za dobroć Pani. C. Proszę łaskawie dać mi znać, kiedy Franchomme opuści Paryż, bo chciałbym mu przedtem, jeśli to możliwe, posłać moje papierzyska. [ Dopisek George Sand z serdecznym pozdrowieniem ] ",
203,['Fryderyk Chopin'],['Józef Kalasanty Jędrzejewicz'],Nohant,Warszawa,1845-08-01,1845-08-15,"[Nohant, początek sierpnia 1845]",Do Kalasantostwa Jędrzejewiczów w Warszawie," Aż głupio, żeby zawsze innego dnia kończyć, niżeli się zaczęło. List ten z pięć dni się pisze. Moi Najdrożsi! Odesłali mi wczoraj list Wasz z Paryża, w którym mi donosicie wyjazd Mamy i Barcińskich. Temu ze dni dziesięć posłałem przez pannę de Rozières stąd list do Paryża, adresowany do Mamy na Nowy Świat. Spodziewam się, że Zuzia ma polecenie odebrania listu mojego; gdyby nie, wiedzcież, że stąd list do Was poszedł pełniejszy od tego, w którym mało piszę, bom się w tamtejszym z nowin wypisał. Znajdziecie w nim także parę słów dla Ludwiki od mojej Châtelenki. Z tym tu listem odsyłam pannie de Rozières list Ludwiki do Paryża, na który zapewne odpisze, bo ona lubi pisać i chociaż często nie ma o czym, ale to bardzo przyjemna wada i żałuję, że nie jestem w podobnym przypadku. Cieszy mnie, żeście wyprawili połowę na wieś, że i Henryś także na świeżym powietrzu, ale szkoda, że tak nie można było się urządzić, żeby i Wy także. Jestem pewny, że przeszłoroczna podróż jest jedną z przyczyn, i nie mogę się dosyć nagniewać na siebie. Ale i Wy także macie wspomnienia miłe, więc się cieszmy tym, co było, i miejmy nadzieję, że przed skończeniem żelaznej kolei jeszcze się zobaczymy i że się jeszcze Kalasanty będzie drapał, pokąsany przez rougety , których tu tego roku mniej, i hipoteza jest, że się przeszłego roku za bardzo Kalasantego objadły i pozdychały. Macie upały; i tu także temu parę dni nadzwyczaj było gorąco, ale teraz często deszcz i czekają zmiany na żniwa, które tego roku, choć obfite, jednakże późne będą. W przeszłą niedzielę obchodzili tu Ś-tej Anny, patronki tutejszej. Ponieważ podwórze zmienione i tego roku w klombach i kwiatach, więc wszystkie tańce odbyły się przed kościółkiem na murawie. Pamiętacie święto wiejskie w Sarzay , więc Warn nie będę przypominał ani kornemuzów [1] , ani kramów, ani rozmaitego kalibru taneczników. Tutaj było kilkanaście osób znajomych, między którymi i Ler[oux], o którego mi się pytała Ludwika. On teraz jest tutaj, o 8 mil stąd, w Boussac , miasteczku, gdzie także jest sousprefektura, jak w Salliatre, w départ, de la Creuse. Miasteczko bardzo stare, zamek nad Creuzą ze starożytnymi wspomnieniami. Niedaleko są kamienie druidów; okolice znane z piękności. Tam ma przywilej drukarni i tam drukuje już dziennik, co w mieście tutejszym redagowany i co się zowie „Eclaireur”. Ta drukarnia jednakże jeszcze nie jest przez jego nowe procédé , albowiem jak każdy ma swoje ale , tak też i on ma to, że zaczyna, a nie zupełnie kończy. Jak rzuci wielką myśl, tak mu dosyć. Toż samo z ową nową machiną, której nie skończył albo którą nie dosyć wykończył. Funkcjonuje , ale nie dosyć dokładnie. Już to go kilkadziesiąt tysięcy kosztuje i bliższych jego przyjacieli (między którymi szczególniej właściciela pana Koko) ; trzeba by drugie tyle prócz woli, a szczególniej wytrwałości, a razem tego wszystkiego w ten moment niepodobieństwo. Jednakże rzecz egzystuje i niedługo weźmie się do tego jaki exploiteur [2] , ustroi się w nie swoje pióra i pokaże światu. Już się tacy zdarzali i jeszcze zdarzają, którzy chcą kupić wynalazek, czego on nie chce. Prócz dwóch tomów o hidr. [?] mnóstwo jest jego artykułów w Encyklopedii i w „Revue”, gdzie Consuelo . Wszystko, co pisał, trzyma się jedno drugiego. Jest w „Revue” kilka bardzo cenionych discoursów [3] , niektóre niepokończone. Wszystko to było na stole w Square d'Orléans. Cóż Wam z nowin? Że pani Viardot już nad Ren pojechała, gdzie ją Meyerbeer imieniem króla pruskiego zaprosił, jako też Liszta, Vieuxtempsa itd. Królestwo przyjmować tam będą królowę angielską, która już z ks. Albertem, swoim mężem, wyjechała do Niemiec. Mendelssohn także w Koblenz zajęty preparaty wami muzycznymi dla swojego króla, bo przyjętą ma być królowa Wiktoria w Stolzenfels. Liszt sobie każe krzyczeć er lebe! [4] w Bonn, gdzie Beethovenowi stawiają pomnik i także się koronowanych spodziewają. W Bonn przedają cygara: Véritables cigares à la Beethoven , który wiedeńskie fajki zapewne tylko palił; i tyle już sprzedali mebli, starych biur, starych pułek [!] po Beethovenie, że biedny kompozytor de la symphonie pastorale miałby był chyba ogromny handel mebli. Przypomina to owego concierge [5] w Ferney, który bez liku nasprzedawał lasek Voltairowskich. Pan Blanqui, profesor, dawny znajomy Kalasantego, dostał order od młodej królowej hiszpańskiej w powrocie swoim z Madrytu, gdzie był wysłany z Panem Salandroure, fabrykantem sławnych dywanów d’Aubusson, dla zwiedzenia industrii tamtejszej. Nikt się o to nie troszczy ani pyta, ale mi to na myśl przyszło, bo to Kalasantego znajomy. Co się Mamy przywoźnicy tyczy, nie potrzebuje znać nikogo, zna ona wszystkich. Lorka dokąd jedzie? Żal mi Antka Wodz[ińskiego], że drugie już będzie miał potomstwo. Méry zapewne wie o młodej swej przyjaciółeczce, że była słaba i że lepiej; o tym mi jeszcze w Paryżu Dupontowej nieboszczki mąż mówił. Nowak[owski] gra moją Bersezę , przyjemnie mi o tym wiedzieć; zdaje mi się, że go z daleka słucham. Uściskajcie go. Sonata Elsnerowi [dedykowana] wyszła w Wiedniu u Haslingera, a przynajmniej sam mi drukowaną épreuve [6] temu kilka lat do Paryża przysłał; ale ponieważ nie odesłałem mu jej korygowanej, tylko kazałem powiedzieć, że wolałbym, żeby wiele rzeczy odmienionych było, więc może wstrzymali druk, co by mi bardzo miło było... Oj, czas ogromnie schodzi! Nie wiem, jak się dzieje, ale nic robić poczciwego nie mogę, a jednakże nie lenię się, nie łażę z kąta w kąt jak z Wami , tylko po całych dniach i wieczorach siedzę w moim pokoju. Muszę jednakże pokończyć niektóre manuskrypta przed wyjazdem stąd, bo w zimie komponować nie mogę. Po Waszym odjeździe tylko ową sonatę napisałem. Teraz prócz nowych Mazurków nic nie mam gotowego do druku, a trzeba. Dyliżanse słychać. Przejeżdżają za ogrodem; czy się który nie zatrzyma, z którego Wy nie wysiądziecie! Szczerze mi napiszcie, czy Marżolenowska rada dobrze Ludwice zrobiła, także czy Antek Bartolo zupełnie zdrów. Bawi mię Mameczka ze swoim wybiegiem. Szczerze jednakże powiem, że nie znając jej teraźniejszego zdrowia, na zimę z jej reumatyzmami nie śmiem bardzo nalegać. Do Waszej to mądrości moją uciechę zostawiam, ale protestuję przeciwko wszelkim wybiegom moją całą duszą. Zresztą, jakby tu Mameczka była cierpiącą, a i ja cierpiący, to Izabela przyjedzie nas oboje pielęgnować, po Izabelę mąż, a po nich Wy; Zuzia z panią Lutyńską będą gospodarować. Voila tout . [7] Powiedz no, Ludwiko, mężowi, żeby też czasem się przypisał. Krótko, ale niech tylko mi powie „dobrydzień”, bo mi go brak na liście Waszym. Niech on zawsze dopisze numer domu w każdym liście. Numeru ani Waszego, ani Antolowego nie pamiętam nigdy: mam napisany, ale w Paryżu, stąd zawsze z cirkumlokucjami muszę adresować. Trzeba mieć twardą głowę, żeby jednakże tyle razy pisać, a nigdy nie pamiętać Waszego numeru. Wróciłem ze spaceru z Sol, która mię porządnie przespacerowała kabrioletem w towarzystwie Jacqua . Jacques zowie się ogromny pies bardzo pięknej rasy, który Pani Domu ofiarowano na zastąpienie starego Simon , który tego roku bardzo się podstarzał i ma łapę sparaliżowaną. Nieodstępny przyjaciel grubego Koko, chociaż rasy w swoim rodzaju przecudnej. Jak deszcz, tak do kabrioletu się pakuje, i jak się położy, tak głowa z jednej strony się moczy, a ogon z drugiej, mimo najdowcipniejszej jego pozycji, żeby się od deszczu ochronić; ale za duży na takie wygody. Pani Domu w ten moment jest z sąsiadem, doktorem kochanym, u chorego we wsi, który gwałtem z gorączką wyjść chce do owej kobiety, co to remet les fourchettes de l’estomac [8] , o parę mil stąd; ani można perswadować. – Pisali mi z Paryża, że Artôt, skrzypek, umarł. Ów chłopak, taki mocny i czerstwy, pleczysty i kościsty, umarł na suchoty w Ville d’Avray temu parę tygodni. Jakem przed wyjazdem był w Ville d’Avray (przejeżdżaliśmy tamtędy jadąc do Wersalu) odwiedzić moją chrzestną córeczkę, Albrechtównę, jechałem razem z Panią Damoreau. Ona go pielęgnowała i już wówczas mi mówiła, że bardzo z nim źle było. Żałuję Pani Damoreau, bo szczerze była do niego przywiązana. Razem podróż odbywali zaprzeszłego roku do Ameryki. Nikt by był widząc nas obu nie zgadł, że on wprzód, i na suchoty umrze. Już Jan swoim zwyczajem od kwadransa dzwoni na obiad. (Pani Domu obiecała mu, że go wodą zimną obleje, jak za długo dzwonić będzie.) Muszę się ogolić, bo mam dużą brodę, a więc znów ten list opuszczam. – Jużem się ogolił, ale dlatego nie jestem tłuściejszy, chociaż mi tu mówią, żem utył; daleko mi jednakże do nieboszczyka Okołowa. Uściskajcie tam jego bratową (jeżeli się nie mylę, tą, z którą na cztery ręce często na Miodowej ulicy grałem, gdzie pannę Czajk[owską] często widywałem). Piszcie mi o moich chrzestnych. Uściskajcie Pruszakostwo. Rękę dajcie Połciowi, staremu koledze. Elsnerowi powiedzcie, żeby tutaj do Néris przyjechał się na swoją nogę leczyć. Dobrzyński czy jedzie do Paryża? Wierzę, że miał sukces u Meyerbeera. Cieszy mię, że usłyszycie symfonię Davida. Prócz kilku pieśni prawdziwie arabskich reszta tylko na meryt [9] instrumentacji. Ale co mnie dziwi, że u Was do tego kostiumy i dekoracje preparują, kiedy tutaj oni to w czarnych frakach i siedząc przy pulpitach na stołkach, z nutami w ręku albo na pulpitach egzekwowali. O tym pewno nie myśleli nawet najwięksi jego admiratorowie (których coraz mniej, jak zwykle po podobnych engouement [10] . Uważaj na śpiew muezina (tak nazywają tego, co z mosketów (z wieżyczek) śpiewa co godzinę podług zwyczaju nabożeństwa arabskiego); to to, na co Araby z Algeru na pierwszym koncercie tutaj głowami potakiwali, a uśmiechali się z przyjemnością. Wkrótce znów Wam napiszę, że Was kocham serdecznie. Wiele bym chciał pisać, ale to by nie wiedzieć z którego końca zacząć, żeby chcieć sobie piśmiennie pogawędzić, jak się to obok w pokoju rano przy czekoladzie gawędziło. Ściskam Was najserdeczniej wszystkich. [Dopisek] Franchomme, poczciwiec, do mnie pisał i przypomina Warn się. [Dopisek George Sand] Bonjour, ma chérie, on vous aime, on vous embrasse tendrement; soyez bénie du bon Dieu toujours. [11] [Dalszy ciąg ręką Chopina] Nie chciano puścić listu bez słówka. Tacy kochani (piszę w liczbie mnogiej, bo za wszystkich są tacy). – Pan Brunel , ten inżynier (Francuz rodem), który londyński tunel pod Tamizą wymyślił, między innymi ważnymi swoimi pracami wynalazł teraz nową lokomotywę, za pomocą której można będzie przebiegać 50 mil angielskich na godzinę. Machina ta ma być na ośmiu kołach. To nie uprzyjemni drogi żelaznej. Sol, co mi przyniosła czekolady na przekąskę, każe mi pisać, że Ludwikę ściska. Dobre ma serce bardzo. Nie dziwię się, że jeszcze Izydory nie znasz, bo jeszcze w tomach nie wyszła. A Teverino dopiero w przyszłym miesiącu wychodzić zacznie felietonami do dziennika „La Presse”. Nb. felietony nie mają żadnej styczności avec le corps [12] dziennika, który zupełnie przeciwnych wyobrażeń co do wielu rzeczy. [1] Kornemuzy (z fr. cornemuse ) – dudy, kobza.  [2] Exploiteur – wyzyskiwacz.  [3] Discour – rozprawa.  [4] Er lebe (niem.) – niech żyje!  [5] Concierge – dozorca, stróż.  [6] Épreuve – tu: pierwsza korekta.  [7] Voila tout – ot, i wszystko.  [8] Remet les fourchettes de l’estomac – wyjmuje widelce z żołądka; tu zwrot określający wiejską znachorkę.  [9] Meryt – tu: wartość, zaleta.  [10] Engouement – uwielbienie, zachwyt.  [11] Bonjour... toujours – Dzień dobry, moja kochana, kocham Panią serdecznie; niech dobry Bóg Pani zawsze błogosławi.  [12] Avec le corps – tu: z kierunkiem ideologicznym. ",
609,['George Sand'],['Fryderyk Chopin'],Nohant,Paryż,1845-09-20,,"[Nohant], Sobota wieczór, o północy [1838]",George Sand do Fr. Chopina w Paryżu," Wyruszymy jutro o świcie. Znaleźliśmy konia do powozu i zabieramy mego brata. Ponieważ nie będę mogła pisać do Ciebie w podróży, chcę więc, byś przynajmniej otrzymał słówko ode mnie w Paryżu. Smutno mi na myśl, że jedziesz powozem, że masz złą noc. Postaraj się tak czas sobie rozłożyć, by choć przez trzy noce odpocząć w Paryżu, i nie męcz się zbytnio. Kochaj mnie, drogi aniele, szczęście moje najdroższe. Kocham Cię. ",
204,['Fryderyk Chopin'],['Maria de Rozières'],Nohant,Paryż,1845-09-23,1845-12-21,"Nohant, wtorek, [jesień 1845]",Do Marii de Rozières w Paryżu," Piszę do Pani bez słownika, by Jej powierzyć list do mojej matki. Udzieliła mi Pani na to pozwolenia. Dziękuję z góry i proszę dbać o swe zdrowie. Tutaj miewamy się nieźle z wyjątkiem fortepianów, z których jeden nie robi absolutnie nic, a drugi bardzo mało. Ten bardzo mało to oczywiście mój. Zuzanna mówiła mi, jak dobra Pani była dla mojego nru 9. Wdzięczność moja za to jest wielka, że pragnąłbym móc napisać do Pani długi i zajmujący list, aby tę wdzięczność wyrazić. Lecz nie umiem tego uczynić, więc ograniczam się do uściśnięcia Jej dłoni. Fr. Ch. Czy przesłano Pani Sonatę i Kołysankę ? Proszę o wiadomość o sobie. Niech Pani nie wchodzi w tłum, by oglądać zawody żeglarskie. Proszę się szanować, a jeśli przypadkiem nadejdzie list z Warszawy, proszę mi go przysłać. Mój list przesyłam zapieczętowany, lecz gdyby Pani mogła wsunąć słówko dla Ludwiki od siebie, sprawiłoby jej to wielką przyjemność. Proszę powiedzieć Pani Etienne, by dała mój adres roznosicielom dwu pism muzycznych, aby mi je tu przysłano. [Dopisek George Sand – Tłumaczenie] Dzień dobry, Miluchna, całujemy Cię, mamy się dobrze, ale w istocie leniuchujemy. Z wyjątkiem mnie, wciąż zajętej pisaniem powieści, aczkolwiek sypiam i dużo spaceruję. Solange ubiera się, rozbiera, wsiada na konia i zsiada, drapie się, ziewa, otwiera książkę i zamyka, czesze swe włosy, uważa Maurycego za niedołęgę, wreszcie tak bardzo jest, jak widzisz, zajęta, i to tak ważnymi sprawami, że przed deserem nie wydąża zejść na obiad. Panuje tu jeszcze tyfus, trzeba się strzec przed nim z pomocą boską; pielęgnuję chorych i mam nadzieję, że go uniknę. Dotychczas nikt u nas nie umarł. Wuj Polit stał się bardzo stateczny. Chodzi codziennie we fraku, nosi kapelusz à la bolivar , rękawiczki z czarnych jedwabnych wyczeszek; kamizelkę ma nieco przykrótką, za to brzuch zbyt wydatny, cerę z lekka miedzianą. Wygląda jak handlarz byków w niedzielę; wreszcie nie siwieje i nie powtarza w kółko tych samych słów. Twierdzi, że nigdy bardziej nie zasłużył na tę miłość, jaką budzi w Tobie. Maurycy bazgrze, przekomarza się, muska swe wąsiki, śmieje się szyderczo, nosi buty ze sztyplami, pachnie stajnią i Ciebie ubóstwia. Miej się dobrze. Graj na fortepianie, bądź otoczona kwiatami i kochaj nas. Chciałabym Ci posłać goździki i własne myśli. Nie widziałam tak pięknych, ale może są piękniejsze w Paryżu. Pisz do nas. Całuję z całego serca. G. S. ",
212,['Fryderyk Chopin'],['Wojciech Grzymała'],Paryż,Paryż,1845-10-01,1845-12-31,"Poniedziałek, [Paryż, bez daty]",Do Wojciecha Grzymały w Paryżu," Moje życie. H. Lucas przysłał lożę przez Louis Blanc dla p. Sand na dziś. A ponieważ ona chce swoją kuzynkę z sobą wziąść do loży – pozwól, żebym do Ciebie przyszedł na 3-ci akt. Dwa pierwsze przy kominie przepędzę. Ściskam Cię najserdeczniej. Twój zawsze Ch. Numer jej loży jest 6 na pierwszym. ",
210,['Fryderyk Chopin'],['Adolf Cichowski'],Paryż,Paryż,1845-10-01,1845-12-31,"[Paryż, koniec 1845]",Do Adolfa Cichowskiego w Paryżu, Pani Sand posyła 150 fr. za zakupiony obiekt. Ch. ,
214,['Justyna Chopin'],['Fryderyk Chopin'],Warszawa,Paryż,1845-10-01,1845-12-31,"[Warszawa, koniec roku 1845]",Justyna Chopin do Fr. Chopina w Paryżu," Kochany Fryderyku! Bardzoś nas ucieszył doniesieniem o swoim zdrowiu. P. Gudman [Gutmann] nam mówił, że jak Cię widział we wrześniu, że dobrze wyglądałeś; daj Boże, aby tak było w istocie. Moje zdrowie na mój wiek z łaski Opatrzności jest dobre. Mało wychodzę, strzegę się wszelkiej zmiany powietrza, wszystkiego, co by reumatyzm powiększyć mogło; nawet u Ludwiki rzadko bywam, aby nie zrobić cierpień równych, a może i większych od moich tym, którzy mnie otaczają. Dziękuję Ci, kochany synu, za te wszystkie podarki, które za każdą sposobnością od Ciebie odbieram; miłe i drogie są dla mnie, ale nigdzie nie bywam, mało ludzi widuję, a Ty, kochany, na próżno dla mnie wydajesz. Z Twego powodu miałam niedawno wielką przyjemność. Pani Obreskow z mężem przejeżdżała, jak mówiła, do córki do Aten; bawiła tylko parę dni w Warszawie. Była u mnie. Jakaż to uprzejma kobieta! Od pierwszego widzenia pokochać ją można. Może się to mnie tylko tak zdawało, że mi tak wiele dobrego mówiła o Tobie i o Pani domu, że ma wielkie staranie o Twoim zdrowiu. Przywiozła mi upominek: na tacce imbryczek do herbaty, garnuszek i cukierniczkę, mówiąc, ażeby codziennie pijąc herbatę przypominać sobie przyjaciółkę syna; jak to jest grzecznie i uprzejmie. W lecie ma być w Petersburgu, na zimę przyszłą w Paryżu; w jesieni ma tędy przejeżdżać i chce mnie do Ciebie zabrać. Dobrze, że to jeszcze tak daleko do tego czasu, może jej projekt się zmieni, z czego bym była bardzo kontenta, bo jadąc z nią, musiałabym całą zimę u Ciebie pozostać, a co Ty, biedny, zrobiłbyś ze mną? Zrobiłabym Ci przykrość, znając Twoje serce, byłbyś ciągle niespokojny, zdawałoby Ci się, że się nudzę, że nie mam dość wygody, i tym podobnie. Nie, kochane dziecko, tego nie zrobię, tym bardziej że są z Tobą osoby, które mają o Tobie troskliwe staranie, za co im bardzo wdzięczna jestem. Może też Bóg pozwoli jeszcze widzieć się z Tobą; nie tracę nadziei, bo mam ufność w Jego miłosierdziu. – W tym nowym roku niech Opatrzność zlewa wszelkie błogosławieństwa na Ciebie, tego Ci z serca życzy Matka. Zuzia przesyła Ci swoje życzenia i Lutyńska. Pani S. moje uszanowanie. ",
205,['Fryderyk Chopin'],['Felix Mendelssohn-Bartholdy'],Paryż,Berlin,1845-10-08,,"Paryż, 8 października 1845",Do Feliksa Mendelssohna-Bartholdy w Berlinie," Mój drogi. Przy odrobinie dobrej woli proszę sobie wyobrazić, że piszę ten list natychmiast po otrzymaniu poczty, która mi przyniosła pomyślne wieści od Pana. Ponieważ serce moje nie ma nic wspólnego z tym opóźnieniem – proszę przyjąć te słowa tak, jak gdyby przybyły w porę. Jeżeli kartka załączona przy liście nie jest zbyt pomięta i będzie po temu stosowna sposobność, zechce Pan ją doręczyć ode mnie Pani Mendelssohn. Pozwoli Pan również przypomnieć sobie, że jeśli nawet posiada Pan przyjaciół i wielbicieli bardziej Mu bliskich i godniejszych, to nie posiada bardziej Mu życzliwego. Zawsze całym sercem oddany Chopin. ",
206,['Fryderyk Chopin'],['Auguste Léo'],Nohant,Paryż,1845-10-09,,"Dwór w Nohant, 9 paźdz. 1845",List Fryderyka Chopina do Auguste’a Léo," Zezwolił mi Pan, drogi przyjacielu, przesłać przez Franchomme’a rękopisy dla p. Sterna , rękopisy dla Wessla (z bilecikiem bez podania dokładnego adresu) oraz krótki list z załączoną kartką dla F. Mendelssohna. Zmieniłem zdanie co do projektowanej dedykacji. (Gdy wątpisz, nie rób nic.) Wszędzie umieściłem tytuły oraz numery dzieł, jak również dzień publikacji (25 listopada rb.). Sprawiam Panu dużo kłopotu, prawda? – Mam nadzieję, że wkrótce przyjadę przeprosić Pana, gdyż pogoda bardzo się psuje. Proszę łaskawie złożyć moje uszanowanie Pani Léo. Serdecznie oddany F. Chopin. Proszę nie zapomnieć pozdrowić ode mnie PP. Valentin i Wasze kochane dzieci. "," List Fryderyka Chopina do Auguste’a Léo w Paryżu, „Vous m’avez permis, Cher ami, de Vous | envoyer par Franchomme [...]”, sygn.: „F. Chopin”, Ch.[âteau] de Nohant, 9\/10\/1845, s. 4. "
207,['George Sand'],['Ludwika Jędrzejewiczowa'],Nohant,Warszawa,1845-10-10,1845-10-20,"[Nohant, jesień 1845]",George Sand do Ludwiki Jędrzejewiczowej w Warszawie," Droga przyjaciółko. Kocham Cię i ty kochaj mię zawsze. Drogi nasz Fryderyk nieźle się miewa, a jesień mamy przecudną po tym ohydnym lecie, które on jednakże zniósł wcale dobrze. Rozmawiamy o Was. Ach, jakbyśmy byli szczęśliwi, gdybyście mogli przyjeżdżać tu co rok! i gdybyśmy tu mieli Wasze dzieci, by je pieścić i miłować w każdej chwili! Dużo trzeba hartu, by żyć od siebie tak daleko, toteż przywyka się do myśli o niebie, jako o miejscu, gdziebyśmy się wszyscy i na zawsze zebrali. Bądźcie błogosławione, drogie, dalekie anioły: Ty, Wasza święta matka, Wasze dzieci, rodzina, wszyscy ci, których Fryderyk nosi w sercu i w myśli w każdej chwili swego życia. ",
208,['Fryderyk Chopin'],['Wojciech Grzymała'],Paryż,Paryż,1845-11-28,1845-11-29,"[Paryż, początek grudnia 1845]",Do Wojciecha Grzymały w Paryżu," Moje drogie Życie! Jan dwa razy był u Ciebie powiedzieć, żem przyjechał, ale Ci zapewne perukarze zapomnieli powiedzieć. U Leona razem będziemy na obiedzie, a jeżeli jutro chcesz, to będę siedział do 2-giej, tak jak dziś siedzę cały dzień. Wyjdę tylko list oddać na pocztę. – Jestem u Frankoma [!] na obiedzie, a o 10-tej w domu. Jeżeli, wracając z opery, choć w nocy chcesz wstąpić, to Cię uściskam. Do Ciebie bym pojechał, ale to tylko bardzo rano można, a ja rano, nim się wykrztuszę , to i 10-ta. Ściskam Cię najserdeczniej. Twój stary Ch. Nohant czekam 9-go. ",
209,['Fryderyk Chopin'],['Maria de Rozières'],Warszawa,Warszawa,1845-12-07,,"[Paryż, 7 grudnia 1845] Niedziela wieczór",List Fryderyka Chopina do Marie de Rozières ," Otrzyma Pani jutro list z Chenonceaux. Ponieważ będzie tam również jeden list dla mnie (zapowiedziano mi to, lecz zapomniałem Pani o tym powiedzieć), proszę łaskawie powiedzieć Mirtile lub portierce Pani, aby mi go przyniosła, gdy nadejdzie do Pani. Powinien nadejść około 2.30. Będzie tam wiadomość co do ostatecznego terminu wyjazdu. Oddany Ch. "," List Fryderyka Chopina do Marie de Rozières w Paryżu, „Vous aurez demain une lettre | de Chenonceaux [...]”, sygn.: „Ch”, [Paryż], niedziela wieczór, [7\/12\/1845], s. 4. "
213,['Fryderyk Chopin'],['Justyna Chopin'],Paryż,Warszawa,1845-12-12,1845-12-26,"Paryż, piątek 12 Decembra [skończony 26 grudnia 1845]",List Fryderyka Chopina do rodziny ," Moi najukochańsi. Odebrałem list Wasz ostatni, w którym mi piszecie, żeście zdrowi, wyjąwszy Barteczka, który jednakże daleko lepiej; że Mameczka znosi dosyć dobrze zimową porę. Tutaj jeszcze nie bardzo zimno, czarno i wilgotno. P. S. od wtorku z synem i córką wróciła, a ja dziś dwa tygodnie, jak tu już jestem. Zwykle, jak sobie przypominacie, wcześniej sam wracam, a tego roku tym bardziej, że musiałem Jana* odprawić, innego znaleźć służącego. [Na górze stronicy przypisek Chopina do gwiazdki:] Już od roku co miesiąc chciał odchodzić protestując zawsze i płacząc, że mię bardzo kocha , i nigdy byłbym go nie odprawił, ale niecierpliwił już innych – dzieci się z niego za bardzo wyśmiewali, więc nie mogłem go dłużej trzymać dla siebie samego. Do ostatka myślał, że Zuzannę odprawią. Mimo to co dzień dziękował. [Dalszy ciąg listu:] Dla mnie to wielkie afery – bo trzeba coś bardzo poczciwego, ale mój przyjaciel Albrecht znalazł mi Francuza, Piotra – bardzo porządnego, zgrabnego i spodziewam się, wiernego człowieka, który 7 lat służył u rodziców mojego Walca Es-dur (u P-stwa Horsford). Czysty bardzo, trochę wolny, ale mnie nie niecierpliwi jeszcze. Ludwikę, która zna Nohant, może zainteresuje, że Luce , owa dziewczynka, córka Françoisy, jest tutaj prócz Zuzanny ze swoją panią – a raczej z Solange. A propos tego wszystkiego, o co mi się Ludwika w liście pyta, wszystko nieprawda i bez żadnego podobieństwa do niczego. LR w doskonałym zdrowiu, dzieci miał słabe na odrę – a Maurice miał jechać za kilka dni, ale dla złej pory nie pojedzie, do ojca, który się przez całe lato z dóbr swoich z Gaskonii nie ruszył. [W dopisku:] Nie wierzcie nigdy złym pogłoskom, bo dużo ludzi na świecie, którzy szczęścia widzieć nie mogą spokojnie. [Dalszy ciąg listu:] Przed przyjazdem tutaj, po moim wyjeździe z Nohant, była P. S. w Chenonceaux koło Tours u swoich kuzynów de Villeneuve. Chenonceaux jest zamek bardzo w całej Francji znany. Zbudowany za czasów Franciszka pierwszego przez sławnego traitanta [1] (bankiera ówczesnego) Thomas Boyer, który go bardzo długo budował. Budowany w środku rzeki Cher . W arkadach, na których stoi zamek, są ogromne kuchnie, więc możecie sobie wystawić, co za gmach. Franciszek pierwszy wydziedziczywszy z niego owego bankiera mieszkał w nim – i mnóstwo zabytków z jego czasów. Później Catherine de Médicis wciąż tam mieszkała (w Hugenotach tutaj w drugim akcie jest dekoracja z tego zamku – zdaje mi się, że Lud. widziała); także żona naszego Walezjusza tam swoje wdówstwo przepędziła. Wszystkie apartamenta zachowanego [!] z meblami z owych czasów – czego utrzymanie zapewne krocie rocznie kosztuje. Za Ludw. piętnastego czy też za Regencji jeszcze dostało się to po Vendômach Panu Dupin (de Franceuil), u którego to sekretarzem był Rousseau. Ten P. Dupin to dziadek p. S., ów, którego portret nad kominkiem w dużym pokoju na dole, obok jadalnego, w Nohant. Pani Dupin, pierwsza jego żona, sławna była z rozumu i piękności - i za jej czasów w Chenonceaux wszystko, co przeszły wiek miał głów, tam przebywało: i Voltaire, i Mably, itd., itd. Montesquiego także wiele jest manuskryptów. Rousseau w swoich Confessions pisze o p. Dupin. Są tam (w Chenonceaux) kufry korespondencji jego z nią, bardzo ciekawe, ale pewno nigdy nie będą wydane. P. S. wynalazła kilka manuskryptów pani Dupin, podobno bardzo interesownych, szczególniej pięknie pisanych. Tam także pierwszy raz na teatrze zamkowym opera Roussego była grana ( Le Devin de village ), z której uwerturę, jak mówią, zrobił pan Franceuil. Zapewne wiecie, że Rousseau zrobił poème i muzykę, która wielki sukces miała temu z 70 lat. Z tej opery niektóre rzeczy się przyjęły, i we Francji dosyć je znają. Pisałem Wam o Chenonceaux, teraz o Paryżu. Otóż Gavary ślicznie się Ludw. i Jędrz[ejewiczowi] kłaniają (on jej posyła Massiliona swojego kroju) i Franchommy. Byłem tam i tam na obiedzie przed przyjazdem p. S. i o Was dużośmy wspominali. Już zaczynam mój młyn. Dziś tylko jedną dałem lekcję, pani Rothschild, a dwie odprosiłem, bom miał co innego do roboty. Moje nowe Mazurki wyszły w Berlinie u Sterna, więc nie wiem, czy do Was dojdą; Wy, co zwykle w Warszawie z Lipska macie muzykę. Nikomu nie są przypisane. Teraz chciałbym skończyć Sonatę z wiolonczelą, Barkarol ę i coś jeszcze, co nie wiem, jak nazwę, ale wątpię, żebym miał czas, bo już się rwetes zaczyna. Mnóstwo mam pytań, czy koncertu nie dam – ale wątpię. Liszt przyjechał z prowincji, gdzie dawał koncerta, zastałem dziś jego kartę w domu. Meyerbeer jest tu także. Miałem być dziś na wieczorze u Leona, żeby go tam widzieć, ale idziemy na operę, na nowy balet (nowy dla p. S.) Le diable à quatre , w którym kostiumy nasze. – To i po balecie piszę do Was rano w sobotę. Na operze nic się nie zmieniło; tak jest, jak za Waszej bytności. Jeszcześmy nic nie widzieli prócz tego; ani Włochów, gdzie dają Verdiego muzykę, ani pani Dorval w nowym dramacie Marie Jeanne , który ma być jedną z lepszych ról jej. – Dziś 17 grudnia. Przerwałem list i nie mogłem zasiąść przed dzisiaj do niego. Tutaj bardzo dziś ciemno i brzydko. Pierwsza reprezentacja dziś ma być na Wielkiej Operze opery Balfe, tego, co to Les quatre fils Aymon zrobił (zdaje mi się, żeśmy je razem na Operze komicznej widzieli). Tytuł dzisiejszy jest L’Etoile de Seville . [W dopisku:] Cyd , ale nie Cornela, tylko podług Calderona. [Dalszy ciąg listu:] Poemat pana Hypolyte Lucas (nietęgi pisarz, felietonista). Niewiele się spodziewają. Balfe jest Anglik, co był we Włoszech, a przejechał przez Francję. – Jutro u Włochów Gemma di Vergi . Ale wczoraj byliśmy wszyscy i Luce na teatrze de la Porte St. Martin, gdzie grano nowy dramat pana Dennery (nie bardzo tęgi), w którym pani Dorval nadzwyczajnie gra. Tytuł Marie Jeanne . Jest to dziewczyna z ludu, która idzie za rzemieślnika, który ją w nędzy z synkiem małym zostawia przez swoje złe prowadzenie, a ona dla uratowania od śmierci dziecka, któremu nie ma co dać jeść, zanosi niemowlę z rozpaczy aux enfants trouvés [2] . Scena nadzwyczajnie oddana. Wszyscy beczą; tylko słychać ucieranie nosów w sali. Od młodości swojej pani Dorval nie miała podobnej roli, to jest od roli Dziesięć lat życia jouera . Od tego czasu, com wyższy ten wiersz pisał, byłem na operze Balfego; wcale niedobra. Śpiewają, jak można najlepiej, a aż mi przykro było, że takie resursa gaspiliowane [3] , gdy tymczasem Meyerbeer (który cicho w loży siedział i czytał libretto słuchając) ma dwie opery kompletnie gotowe: Le Prophète et L’Africaine . Obie w 5-ciu aktach, ale nie chce on ich dać operze bez nowej śpiewaczki, a pani Stolz, która rządzi dyrektorem, żadnej lepszej od siebie nie dopuści. Dekoracje piękne, kostiumy bardzo bogate. Posłałem przez Glücksberga dwa tomy: Stary i Nowy Testament z angielskimi sztychami dla Ludwiki i Izabeli. Sztychy te bardzo tutaj za piękne uchodziły; są obrazy najsławniejszych mistrzów starej i nowej szkoły: Rafaela, Rubensa, Poussin. Wiele z tych obrazów jest tutaj w Luwrze, może Ludwika sobie przypomni. Antoniemu, który nie ma dzieci, posłałem mały tom Gavarniego rysunków des enfants terribles [4] itd., żeby się uśmiał i sobie tutejszy lekki, głupi dowcip przypomniał. Kalasantemu przysłowia rysunków Grandvilla. Grandville pierwszy w tym rodzaju zaczął karierę, a nikt lepiej jak Gavarni nie pojął tego. Zapewne widzieliście Grandvillowego Lafontaina. Widzicie, czy można mieć głowę na karku przed Nowym Rokiem tutaj. Dzwonek nie przestaje chałasować [!] u drzwi. Dziś tutaj wszyscy w domu zakatarzeni. – Że ja kaszlę nieznośnie, to nic dziwnego, ale Pani Domu tak zakatarzona i gardło ją boli, że musi ze swego pokoju nie wychodzić, co ją mocno niecierpliwi. – Im więcej zdrowia zwykle się ma, tym mniej cierpliwości w cierpieniu fizycznym. Na to nie ma lekarstwa na świecie, nawet rozum na nic się nie zda. – Cały Paryż w tym tygodniu kaszle. Wczoraj w nocy była ogromna tempête [5] , grzmoty i łyskawice, grad i śnieg. Sekwana ogromna – zimno niewielkie, ale wilgoć nieznośna. Klengel z Drezna jest tu i pani Niesiołowska. Był u mnie; obiecałem mu być u niej. – Może o tym głośno nie trzeba. – Liszt także był u mnie, rozwodził się nad p. Calergis, a po moich kwestiach widzę, że więcej mówili, jak co było. Brat Tytusowej był tu; zdrowszy, pojechał do Włoch. Dużo mi o Tytusie mówił, bardzo go pokochałem. – Uściskajcie Tytusa. – Gutmanna zapewneście już widzieli. Laski, którego widziałem na operze, także Wam powiedzieć może, że mnie zdrowego widział. Tutaj nowy rok niedobrze się anonsuje dla złej pogody; kupcy się skarżą, że nie tyle flâneurów [6] , ile zwykle. Ja jeszcze nie puściłem się na miasto za moimi sprawunkami. Dla mojej chrzestnej muszę coś znaleźć; a tymczasem mój chrzestny nic nie będzie miał tego roku, ale też dlaczego tak daleko! Rad bym mu kiedy sukcesję jaką tęgą zostawić, ale to jakoś nie bardzo w mojej naturze. Pomyślę kiedy, jak się położę, a spać nie będę mógł. Spróbowałem z Franchommem trochę mojej Sonaty z wiolonczelą, i dobrze. Nie wiem, czy będę miał czas tego roku ją drukować. Wujaszek pani Fryderykowej odwiedził mię w tych czasach. Bardzo godny i kochany, odmłodniał, gra na skrzypcach, jak mi mówi, jak za młodych czasów, i nie kaszle. Czerstwy, miły, dowcipny; prosto, ślicznie się trzyma, peruki nie nosi, tylko piękne swoje siwe włosy, słowem, taki piękny jeszcze, że młodzi teraźniejsi mogą za starych przy nim uchodzić. Méry do mnie dawno bardzo nie pisał, nic o nim nie wiem. Kochane stworzenie słabe. – Dziś Wigilia Bożego Narodzenia, nasza panna gwiazdka. Tutaj tego nie znają. Jak zwykle obiad jedzą o 6-tej, 7-mej albo 8-mej, a tylko niektóre domy zagraniczne zachowują te zwyczaje. – Np. wczoraj pani Stockhausen nie była na obiedzie u Perthuisów (u mojej Sonaty ), bo się zatrudniała przyrządzaniem dzisiejszego dnia dla dzieci. Wszystkie domy protestanckie zachowują Wigilię Bożego Narodzenia, ale zwyczajny paryżanin nie czuje różnicy między dziś a wczoraj. Tutaj smutna Wigilia, bo chorzy i doktora żadnego nie chcą; katar nadzwyczaj mocny, położyli się na dobre. Wszyscy Paryż przeklinają dla klimatu, a zapominają, że na wsi w zimie jeszcze gorzej i zima wszędzie zimą. Parę to miesięcy trudnych do przebycia. Ja się często pytam siebie, jakby ludzie niecierpliwi mogli żyć pod niebem jeszcze niegodziwszym jak tutejsze. Czasem za parę godzin słońca dałbym parę lat życia. Tylem ludzi już przeżył mocniejszych i młodszych ode mnie, że myślę, że jestem wieczny. Córka Verneta, a żona Delarocha, co to jego roboty Hémicycle au Palais des Beaux-Arts , umarła parę dni temu. Cały Paryż jej żałuje. Była to bardzo delikatnego rozumu osoba, sama młoda, ładna, choć bardzo chuda. Przyjmowała w swoim domu wszystko, co tylko znakomitego tutaj było; adorowana od wszystkich, mająca szczęście w domu, dostatki i poszanowanie. Ojciec był na czele żałoby i beczał jak wół; był moment, co myślano, że matka zwariuje. Wczoraj i dziś tutaj w łóżku leży p. S. na ból gardła. Trochę lepiej. Za parę dni zupełnie zapewne będzie dobrze, ale tymczasem nie mam czasu dłużej do Was pisać. Sol także zakatarzona, ja najmocniejszy. Ściskam Was najserdeczniej. Nigdy się o mnie nie turbujcie. Pan Bóg na mnie łaskaw. Kocham Was. Życzę Wam dobrego roku i wszystkim znajomym. F. Ch. P. S. Ludwikę ściskam. Posyłam bilecik p. de Rozières. Nie mam czasu odczytać, com napisał. 
 [1]   Traitant – dzierżawca podatków.   [2]   Aux enfants trouvés – do domu dla podrzutków.   [3]  Resursa gaspiliowane (z fr.  resources gaspillées ) – zmarnowane pieniądze, próżne koszta.   [4]   Des enfants terribles – dzieci niesfornych. [5]   Tempête – burza. [6]   Flâneur – tu: kupujący. "," List Fryderyka Chopina do rodziny w Warszawie, „Moi Nayukochańsi. Odebrałem list wasz ostatni […]”, sygn.: „FCh”, Paryż, piątek, 12\/12\/[–26\/12\/1845], s. 4. "
211,['Friederich Kalkbrenner'],['Fryderyk Chopin'],Paryż,Paryż,1845-12-25,,"[Paryż], 52, Faub. Poissonière 25 XII 1845",Fryderyk Kalkbrenner do Fr. Chopina w Paryżu," Kochany Chopinie. Chcę Pana prosić o wielką łaskę: syn mój Artur zamierza grać Pańską piękną Sonatę h-moll i bardzo pragnie, żeby mu Pan udzielił kilku wskazówek, ażeby mógł jak najbardziej wniknąć w Pańskie intencje. Wie Pan, jak uwielbiam Jego talent, i chyba nie mam potrzeby wyrażać, jak będę wdzięczny za łaskę, o którą proszę dla mojego łobuza. Jest on na usługi Pana codziennie od godziny drugiej do 4, a w niedzielę – całe przedpołudnie. Przepraszam tysiąckrotnie za to natręctwo, lecz dał mi Pan tyle dowodów przyjaźni, że na nią liczę. Tysiąc ukłonów od całej rodziny. Fryd. Kalkbrenner. ",
215,['Fryderyk Chopin'],['Jean-Jacques Molin'],Paryż,Paryż,1845-12-28,,"[Paryż, bez daty] Niedziela rano",Do doktora Molin w Paryżu, Drogi doktorze. Pani Sand jest niezdrowa od dwóch dni. Niech Pan ją zechce łaskawie odwiedzić dzisiaj możliwie jak najwcześniej. – Zobowiąże Pan swego oddanego Mu Chopina. ,
218,['Fryderyk Chopin'],,Paryż,Paryż,1846-01-01,1846-12-31,"[Paryż], piątek",Do nieznanego adresata w Paryżu," Ma być u mojego gospodarza dziś wieczorem komisarz pol. dla batalii dwóch lokatorów, co się na dziedzińcu pobili. Więc lepiej dziś nie przychodź. ",
243,['Félicité de Lamennais'],['Fryderyk Chopin'],Paryż,,1846-01-01,1846-12-31,"[Paryż, ok. 1846]",Félicité de Lamennais do Fr. Chopina, P. Józef pozwoli wejść na górę oddawcy tego biletu. F. Lamennais. ,
246,['Fryderyk Chopin'],,Paryż,Paryż,1846-01-01,1846-12-31,"[Paryż, 1846(?)]",Do nieznanego adresata w Paryżu," Odsyłam Panu z wielkim podziękowaniem łaskawie powierzone mi listy i jeżeli Pan będziesz w tych czasach pisał do Pana Hanki, to proszę, podziękuj mu za jego dobrą pamięć i za przysłaną mi muzykę. Żałuję, że słota nie pozwala mi ustnie podziękować Panu. F. Chopin. ",
247,['Anne Françoise Hyppolyte Boutet (Mademoiselle Mars)'],['Fryderyk Chopin'],Paryż,Paryż,1846-01-01,1846-12-31,"[Paryż, przed 1847]",Panna Mars do Fr. Chopina w Paryżu," Czuję się bardzo winna, że nie wyraziłam Panu swej radości z tak zasłużonego Pańskiego powodzenia; ale muszę to wyznać, spodziewałam się z dnia na dzień Pańskiej wizyty i dziękuję Panu za spełnienie danej mi obietnicy. Będę z całą pewnością w domu w niedzielę od 5 do 6 lub przez cały wieczór i będę zachwycona mogąc przyjąć Pana u siebie, jako osobę, która chce zachować dla mnie miejsce w swoich wspomnieniach. Proszę przyjąć wyrazy przyjaznych uczuć. Mars. ",
219,['George Sand'],['Ludwika Jędrzejewiczowa'],Paryż,Warszawa,1846-03-01,1846-03-31,"[Paryż, marzec 1846]",George Sand do Ludwiki Jędrzejewiczowej w Warszawie," Droga, dobra przyjaciółko. Chcę Ci jeszcze raz, powiedzieć, że Cię kocham, chociaż Chopin pozostawił mi tylko krótką chwilę, zanim swój list zaklei i odniesie na pocztę. Ściskam Cię więc w pośpiechu, lecz z całej duszy; wiesz dobrze, jak życzymy szczęścia Tobie, a zdrowia Twojej matce ukochanej i drogim dzieciom! Fryderyk miewa się nieźle, chociaż marzec jest w tym roku bardzo zimny i smutny w porównaniu z lutym, który był tu prawdziwym wybrykiem natury – tak był słoneczny i ciepły. Teraz mamy deszcze z gradem, chmury i znosimy wszelkie kaprysy niepewnego i zmiennego nieba. Jednakże nasz drogi Fryc nie jest chory i pracuje, moim zdaniem, za wiele nad swoimi lekcjami. Z drugiej strony, bezczynność nie godzi się z jego ruchliwym i nerwowym usposobieniem. Wkrótce porywam go jednakże jego ubóstwiającym go uczennicom i uprowadzam do Nohant, gdzie będzie musiał dużo jeść, dużo spać i trochę komponować. Dzieci moje miewają się bardzo dobrze. Mam teraz trzecie – młodą panienkę, córkę moich krewnych, która była nieszczęśliwa i którą zabrałam ze sobą. Jest ładna i dobra jak anioł. Jej towarzystwo dobrze wpływa na Solange i jest miłe nam wszystkim. Maurycy dziękuje Ci za życzenia. Pracuje ciągle. Solange ściska Cię i kocha, ale nikt nie kocha Cię więcej ode mnie, droga moja Ludwiko, nawet Fryderyk, choćby nie wiem co mówił. Uściskaj ode mnie wszystkich tych, których kochasz – których zatem i my kochamy. Twoja całym sercem na zawsze George. ",
217,['Bohdan Zaleski'],['Fryderyk Chopin'],Paryż,Paryż,1846-03-05,,"[Paryż, 5 marca 1846]",Bohdan Zaleski do Fr. Chopina w Paryżu," Nie chcę przeszkadzać lekcji – ale składam jak najgorętsze życzenia przy dniu imienin. Daj Boże! złożyć przyszłe już w Polsce wolnej i niepodległej. Rzeczy w Krakowie wybornie się mają. – Szczęśliwy nasz Witwicki, że tak blisko od ogniska. Pozdrawiam i ściskam najczulej Bohdan Zaleski. ",
221,['George Sand'],['Maurycy Dudevant'],Paryż,,1846-05-01,,"Paryż, 1 maja 1846",George Sand do Maurycego Dudevant," [...] Wczoraj dał nam Chopin u siebie muzykę, kwiaty i pohulankę. Byli książę i księżna Czartoryscy, księżna Sapieżyna, Delacroix, Louis Blanc... Również byli d’Arpentigny, Duvernet z żoną, d’Aure itd., wreszcie Paulina i Viardot [...] ",
222,['Ferenc Liszt'],['Fryderyk Chopin'],Lyon,Paryż,1846-05-21,,"Lyon, 21 maja [18]46",Franciszek Liszt do Fr. Chopina w Paryżu," Kochany Chopinie. P. Benacci, wspólnik domu Troupenas, a moim zdaniem najinteligentniejszy, o najszerszym geście w interesach wydawca we Francji, prosi mnie o kilka słów polecających do Ciebie. Daję mu je tym chętniej, że jestem głęboko przekonany, iż we wszystkich okolicznościach będziesz całkowicie zadowolony z jego postępowania i z jego energii. Mendelssohn, który go spotkał w Szwajcarii 2 lata temu, zrobił z niego swego wyłącznego wydawcę na Francję, ja ze swej strony mam zamiar zrobić to samo. Byłoby dla mnie prawdziwą satysfakcją, gdybyś zechciał mu powierzyć kilka swoich rękopisów i gdyby ten list mógł się przyczynić do Twej decyzji; wiem, że p. Benacci byłby mi wdzięczny. Zawsze Twój, z głęboką i serdeczną przyjaźnią F. Liszt. ",
223,['Fryderyk Chopin'],['Maria de Rozières'],Nohant,Paryż,1846-05-31,,"Nohant, Zielone Świątki, [31 maja] 1846",List Fryderyka Chopina do Marie de Rozières ," Dziękuję milion razy za dobry list Pani. Załączam mój do mojej matki. Robi się gorąco. Lodownia będzie na czasie. Dziękuję Pani raz jeszcze. Wszyscy mają się dobrze. Oczekujemy wkrótce Maurycego. Najpiękniejsze wyrazy uszanowania. Ch. Jeśli Pani będzie kiedykolwiek tutaj coś przesyłać, proszę łaskawie dołączyć moją małą partyturę Requiem Mozarta , którą zostawiłem pod 5 (lub 9) – leży razem ze Stabat . Przesyłają Pani tysiące czułości i napiszą do Pani. "," List Fryderyka Chopina do Marie de Rozières w Paryżu, „Merci un million de fois pour votre | bonne lettre [...]”, sygn.: „Ch”, Nohant, Whitsuntide, [31\/05]\/1846, s. 2. "
220,['George Sand'],['Ludwika Jędrzejewiczowa'],Nohant,Warszawa,1846-06-03,,"[Nohant, wiosna 1846]",George Sand do Ludwiki Jędrzejewiczowej w Warszawie," Droga, dobra przyjaciółko. Czekamy na Laurę , mamy nadzieję, że przybędzie tu, by spędzić z nami kilka dni. Szczęśliwa jestem z tego powodu przez wzgląd na Fryderyka, który ją tak lubi i który tyle będzie z nią mówił o Tobie! Pogoda jest wspaniała, wieś w całej okazałości i mam nadzieję, że nasze kochane dziecko będzie równie zdrowe, jak moje dzieci, pod wpływem spokojnego życia i pięknego słońca. Myślimy o Tobie, ile razy stąpamy po tych samych alejach i ścieżkach, którymiś Ty chodziła. Kochamy Cię tak, jak Ty jego kochasz. Dla matki Twojej łączę wyrazy czci i serdeczności. Jestem Twoja i z Tobą sercem i duszą. ",
224,['Fryderyk Chopin'],['August Franchomme'],Nohant,Paryż,1846-07-08,,"Nohant, 8 lipca 1846",Do Augusta Franchomme w Paryżu," Najdroższy przyjacielu. Jeżelim nie pisał wcześniej, to nie dlatego, żebym o tym zapomniał, lecz dlatego, że chciałem posłać Ci równocześnie moje nieszczęsne rękopisy, które jeszcze nie są skończone. – Tymczasem załączam list dla p. Brandusa. Oddając go, bądź łaskaw poprosić o parę słów odpowiedzi, którą zechciej mi przesłać – bo gdyby zaszło coś nieprzewidzianego, będę musiał zwrócić się do Meissonniera, ponieważ ich propozycje są jednakowe. Mój drogi, robię wszystko, co w mej mocy, aby pracować – ale jakoś mi to nie idzie – a jak tak dalej będzie, to moje utwory nie będą przypominały świergotu żołn ani nawet dźwięku tłuczonej porcelany . Muszę się z tym pogodzić. – Pisz do mnie. Kocham Cię jak zawsze. F. Ch. Tysiące ukłonów dla Pani Franchomme i wyrazy przyjaźni od siostry mojej Ludwiki. Całuję twe kochane dzieci. Pani Sand przypomina się Twojej pamięci, jak również pamięci Pani Franchomme. ",
225,['Eugène Delacroix'],['George Sand'],Paryż,Nohant,1846-08-10,,"[Paryż, 10 sierpnia 1846]",Eugeniusz Delacroix do George Sand w Nohant," [...] Tyle mam Pani do powiedzenia, że nie wiem, co Pani powiedzieć. Sądzę, że to wzruszenie na samą myśl o przyjemności spędzenia kilku chwil przy Pani sprawia, że pragnę je Pani wyrazić; to, co chciałem Pani powiedzieć i co już dawno powinienem był zrobić, to przytłoczyć Panią moim podziwem dla Germain, szlachetnego rolnika, i godnej uwielbienia Marii. Jest to jedno z Pani arcydzieł, Droga Moja, i to najbardziej skończonych: piękne i proste! Jakie to ładne. Gdy zacznę, mógłbym o nim mówić bez końca. Miała Pani dobrą myśl, dedykując je Chopinowi. ",
226,['Eugène Delacroix'],['Frédéric Villot'],Nohant,Champrosay,1846-08-19,,"Nohant, 19 sierpnia [1846]",Eugeniusz Delacroix do Fr. Villot w Champrosay," [...] Jestem potwornie rozleniwiony: nie robię nic, zaledwie czytam, a jednak dni upływają za prędko, gdyż mimo wszystko, trzeba będzie wkrótce wyrzec się tego życia, przypominającego życie jakiegoś dostojnika kościelnego i wrócić do piekła, gdzie się smażą złe i dobre pomysły, gdyż Berry nie obfituje w nowe idee i doskonale się bez nich obywa. Chopin grał mi Beethovena cudownie; to więcej warte niż wszystkie teorie [...] ",
227,['Fryderyk Chopin'],['Wojciech Grzymała'],Nohant,Paryż,1846-08-26,,"[Nohant, 26 sierpnia 1846]",Do Wojciecha Grzymały w Paryżu," Moje Życie, ściskam Cię. – Kochany Delacroix list Ci ode mnie duży zawiezie. Jak żyjesz? – napisz słówko. Twój dozgonny. Ch. Tutaj z łaski Boskiej zdrowi dosyć. ",
228,['Fryderyk Chopin'],['August Franchomme'],,Paryż,1846-08-30,,30 sierpnia [1846],Do Augusta Franchomme w Paryżu," Najdroższy przyjacielu. Oto 3 moje rękopisy dla Brandusa, 2 i 3 dla Maho, który Ci wręczy honorarium od Härtla (1500 fr.). Nie wydaj manuskryptów przed otrzymaniem zapłaty. – Przyślij 500 fr. w swoim następnym liście, a resztę przechowaj dla mnie. Sprawiam Ci wiele kłopotu; chciałem Ci go oszczędzić wybierając się w tym miesiącu do Paryża, ale – ale – ale. Poproś Maho, aby nie zamienił rękopisów przeznaczonych dla Härtla; nie będę robił korekty wydania lipskiego, jest więc ważne, aby rękopis mój był wyraźny. Poproś również Brandusa, aby mi przysłał dwie odbitki, żebym jedną mógł zachować. A teraz – jak się miewasz? A Twoja Pani i Twe drogie dzieci? Wiem, że jesteście na wsi (jeżeli St. Germain to wieś) – co Wam wszystkim powinno bardzo dobrze zrobić ze względu na trwającą bez przerwy piękną pogodę. – Już się zaczynają poprawki – gawędziłbym tak z Tobą bez końca, a nie mam czasu rozpoczynać listu na nowo, gdyż Eug. Delacroix, który jest łaskaw zabrać tych kilka słów, odjeżdża w tej chwili. Jest to artysta godzien najwyższego podziwu – spędziłem z nim urocze chwile. Uwielbia Mozarta – zna wszystkie jego opery na pamięć. Stanowczo stawiam dzisiaj same kleksy. Wybacz mi je. Do widzenia, drogi przyjacielu. Kocham Cię zawsze – i co dzień myślę o Tobie. F. Ch. Złóż moje uszanowanie Pani Franchomme i ucałuj Twe drogie dzieci. ",
229,['Fryderyk Chopin'],['Auguste Léo'],Nohant,Paryż,1846-08-30,,"Dwór w Nohant, 30 sierpnia 1846",Do Augusta Léo w Paryżu," Bardzo drogi przyjacielu. Chciałem Panu przesłać do Auteuil podziękowanie za Pana miłe słowo dodane do listu hr. Czosnowskiej – myślałem zawieźć moje rękopisy do Paryża, lecz piękne tegoroczne lato jeszcze mię tu zatrzymuje i muszę Pana fatygować moją przesyłką do Londynu. Zechce Pan jednocześnie przesłać, jak zwykle, tratę z dwumiesięcznym terminem, proszę, jeśli to jest konieczne, łaskawie przesłać mi ją do podpisu. Tym razem będzie ona wynosić 30 funtów sterl. Mam nadzieję, że Pan, Pani Léo i Wasze kochane dzieci skorzystaliście z tego cudownego lata i że pobyt w Auteuil dobrze Wam zrobił. Ja kaszlę mniej niż zwykle, trochę pracuję – i kocham Pana zawsze. Serdecznie oddany F. Chopin. Wyrazy szacunku dla Pani Léo; zechce Pan, proszę, przypomnieć mnie Panu i Pani Valentin. ",
232,['Fryderyk Chopin'],['Auguste Léo'],Nohant,Paryż,1846-09-09,,"Nohant, 9 września [18]46",Do Augusta Léo w Paryżu," Najdroższy przyjacielu. Spieszę przesłać Panu tratę dla Wessla przed Pana wyjazdem do Normandii. Tysiączne dzięki za całą tę sprawę, jak również za dobre wiadomości. Pod koniec października odwiedzę Pana w Paryżu. Proszę zachować dla mnie swą przyjaźń i wierzyć w moje serdeczne oddanie. F. Chopin. Wyrazy szacunku dla Pani Léo oraz dla Państwa Valentin. Pani Sand poleca się pańskiej pamięci. ",
233,['Eugène Delacroix'],['George Sand'],Nohant,Paryż,1846-09-12,,"[Paryż], 12 września [1846]",Eugeniusz Delacroix do George Sand w Nohant," Chopin miał z pewnością wiadomość od p. Franchomme, który wybierał się z listem do niego. Oddałem mu do rąk własnych nazajutrz po przyjeździe cenny depozyt, który mi powierzono i o który drżałem przed złodziejami w drodze więcej niż o swoje pieniądze. Co do palatyna z ulicy Rohan, który jest nie do znalezienia, nie miałem przyjemności go uściskać, jak tego pragnąłem, gdyż albo wyszedł, chociaż było bardzo wcześnie, albo ukrył się w swoich krzakach różanych tak, że nie można go było dostrzec. Z wszystkimi możliwymi poleceniami oddałem paczkę dla księcia wiernemu perukarzowi (Chopin zapewnił mnie, że mogę polegać na tym Achatesie). Nie potrzebuję mówić drogiemu i wielkiemu Chopinowi, że nie znalazłem tutaj ekwiwalentu wzniosłej rozkoszy, którą tak miło mnie darzył. Jest to pokarm duszy tak rzadki i dzisiaj, i we wszystkich czasach. Ściskam go czule i proszę o pamięć. ",
234,['Fryderyk Chopin'],['August Franchomme'],Nohant,Paryż,1846-09-13,,"13 września [18]46. Dwór w Nohant, pod La Châtre, Indre",Do Augusta Franchomme w Paryżu," Najdroższy przyjacielu. Przykro mi bardzo, że Brandusa nie ma, a Maho jeszcze nie może przyjąć manuskryptów, o które mnie tak często prosił tej zimy. Trzeba więc czekać, tymczasem proszę Cię, wróć łaskawie do tej sprawy, gdy tylko uznasz to za możliwe – nie chciałbym bowiem, żeby się ona przeciągała, dlatego że równocześnie przesłałem kopię do Londynu. – Nie mów im tego – jeśli są zręcznymi kupcami, mogą mnie oszukać udając uczciwych ludzi, – A że to cały mój obecny majątek, więc wolę, by sprawa przyjęła inny obrót. Bądź tak dobry i nie oddawaj im moich manuskryptów, póki nie otrzymasz umówionej gotówki, oraz przyślij mi pięćset franków. Resztę zachowaj aż do mego powrotu do Paryża, co nastąpi prawdopodobnie pod koniec października. Dziękuję Ci po tysiąc razy, drogi przyjacielu, za Twe dobre serce i przyjacielskie propozycje. Zachowaj Twe miliony na inny raz – czy nie dosyć już, że rozporządzam Twoim czasem? Cieszy mnie, że jesteście wszyscy na wsi. Pani Franchomme bardzo to było potrzebne, jak również Waszym kochanym dzieciom po odrze przebytej tej zimy. Mam nadzieję, że zastanę Was w dobrym zdrowiu. – Adieu , drogi mój, pisz do mnie i kochaj mnie tak, jak ja zawsze Cię kocham. Ch. Najserdeczniejsze pozdrowienia dla Pani Franchomme. – Dzieci Twoje całuję. Pani Sand przesyła Ci mnóstwo uprzejmości i przypomina się pamięci Pani Franchomme. Ch. Pani Rubio odpowiem. Jeżeli panna Stirling jest w St. Germain, nie zapomnij polecić mnie pamięci jej i pani Erskine. Dodaj, proszę Cię, do tytułu Poloneza : „dedykowany Pani A. Veyret”. ",
235,['Fryderyk Chopin'],['August Franchomme'],Nohant,Paryż,1846-09-22,,"[Nohant], 22 września [1846]",List Fryderyka Chopina do Auguste’a Franchomme’a ," Najdroższy przyjacielu. Dziękuję Ci z całego serca za wszystkie starania u Maho i za Twój list z pieniędzmi, który właśnie otrzymałem. – Dzień publikacji wydaje mi się dobry i nie proszę Cię już o nic więcej, jak tylko o to, byś nie dał Brandusowi zasypiać mojej sprawy ani zapominać o moich rachunkach. Jestem bardzo rad, że zarówno Ty, jak cała Twoja kochana rodzina jesteście zdrowi. Mam nadzieję, że się za miesiąc zobaczymy – a tymczasem całuję Cię serdecznie i z całej duszy. Ch. Wyrazy przyjaźni dla Pani Franchomme. Ucałuj dzieci. Jeżeli pani Rubio już nie ma w Paryżu, rzuć ten list na pocztę do Mediolanu. Pisz do mnie – bardzo mi tego potrzeba. "," List Fryderyka Chopina do Auguste'a Franchomme’a w Paryżu, „Très cher Ami. – Je te remercie de tout mon cœur pour toutes tes courses auprès Maho [...]”, sygn.: „Ch”, [Nohant], 22\/09\/[1846] wraz z kopertą, s. 6. "
236,['Fryderyk Chopin'],['Vera Rubio'],Nohant,Mediolan,1846-09-22,,"Dwór w Nohant, 22 września 1846",Do Very Rubio w Mediolanie," Droga Pani Rubio. Nie odpowiedziałem zaraz na miły list Pani z zawiadomieniem o Jej ślubie, gdyż liczyłem, że w tym czasie będę w Paryżu, i myślałem, że będę mógł osobiście złożyć życzenia obojgu Państwu. Ponieważ mój wyjazd stąd odkłada się na czas nieokreślony, chciałem już napisać kilka słów, gdy bilecik od pani de Beton powiadomił mnie o wyjeździe Pani z Paryża bez nadziei powrotu. Nie wiedziałem już, dokąd pisać. Na szczęście, otrzymałem drugi list Pani z zawiadomieniem o ślubie panny de Rielle. Dziękuję więc serdecznie, że Pani dała mi w ten sposób możność wyrażenia, jak bardzo ucieszyłem się wiadomością o małżeństwie Pani z p. Rubio. Jestem przekonany, że Pani nie wątpi ani na chwilę w szczerość mych życzeń; całym sercem pragnę, by Pani znalazła to szczęście, które się Jej ze wszech miar należy. Zechce Pani złożyć moje najserdeczniejsze życzenia pomyślności panu Rubio – i proszę mnie zaliczać zawsze, czy to w Rzymie, czy w Odessie, do grona swych najlepszych przyjaciół. Szczerze Pani oddany F. Chopin. ",
231,['Fryderyk Chopin'],['Maria de Rozières'],Nohant,Paryż,1846-09-23,1846-12-21,"Nohant, sobota, [jesień 1846]",Do Marii de Rozières w Paryżu," Posyłam Pani, droga Panno de Rozières, niby to pilny do doręczenia manuskrypt (znajdzie Pani czysty papier nutowy, który oddaję do Pani użytku); jest to kłamstwo wymyślone w tym celu, aby Piotr mógł przywieźć tytoń hawański . Proszę go dać Piotrowi nie wcześniej, jak w dzień wyjazdu, w środę 22-go o 7½ przed kościołem Notre Dame de Victoire. Niech Pani będzie tak dobrą uczynić wszystko, co w Jej mocy, aby doszedł cały do rąk P. Sand. Ufam Pani przyjaźni dla niej. Ludwika przesyła ucałowania. Dzięki, dzięki z góry za Pani dobroć. Proszę też sprawdzić listę sprawunków Piotra, żeby o niczym nie zapomniał. Adieu! Dobrego dnia, dobrego wieczoru, dobrej nocy, ściskam Pani dłoń. Oddany Pani Ch. ",
238,['George Sand'],['Ludwika Jędrzejewiczowa'],,Warszawa,1846-10-01,1846-10-31,[Październik 1846],George Sand do Ludwiki Jędrzejewiczowej w Warszawie," Kochana, droga Ludwiko. Kochaj mnie zawsze, ja również – jak zawsze – miłuję Cię z całej duszy. Wiele szczęścia zaznałam rozmawiając o Tobie z panią Laurą. Ona Cię uwielbia, ma zupełną słuszność. Fryderyk miewa się dosyć dobrze, za to moja córka trochę chora. Bądź szczęśliwa i błogosławiona najbardziej spośród wszystkich – Ty, jak i Twoje drogie dzieci, Twoja dobra matka, Twój mąż i wszystko, co Ci jest bliskie. Tego pragnie dla Ciebie moje serce. ",
237,['Fryderyk Chopin'],['Justyna Chopin'],Nohant,Warszawa,1846-10-11,,"W niedzielę, 11 octobra 1846 Ch. de Nohant, przy stoliku obok fortepianu",List Fryderyka Chopina do rodziny ," Dziesięć razy zaczęty, dziś go wysyłam. Posyłam słówko Ludwice od Pani Domu. Moi najdrożsi. Zapewne jużeście po wakacjach. Wszyscy w domu: i Mameczka od panny Józefy, i Ludwika od Ciech[omskich], i Antkostwo z ogrodu wód mineralnych wrócili z zasobem zdrowia na zimę. Niech Wam Bóg da wszystko najlepsze. Tutaj tak piękne lato było, jak już dawno nie pamiętają, a chociaż nie bardzo żyzny rok i w wielu okolicach trwożą się o zimę, tutaj się nie skarżą, bo winozbiór nadzwyczaj piękny; a w Burgundii jeszcze piękniejszy aniżeli w r. 1811, co się tycze qualité , nie quantité [1] . Wczoraj Pani domu tutaj konfitury robiła z winogron aleksandryjskimi zwanych. Są to bardzo duże grona formy muscat, ale które w tym klimacie niezupełnie dojrzewają, i dlatego przedziwne na konfitury. Ale z innych owoców niewiele co się urodziło. Liści za to dużo, zielono jeszcze bardzo i kwiatów dużo. Nowy ogrodnik. Stary Piotr, którego Jędrzejewiczostwo widzieli, odprawiony mimo 40 lat [służby] (jeszcze za życia Babki), jako też i poczciwa Françoise, matka Łucji: dwaj najdawniejsi słudzy. Daj Boże, żeby się młodemu i kuzynce nowi lepiej podobali. Sol, co była mocno słaba, zdrowiuteńka i kto wie, czy za kilka miesięcy nie napiszę Wam, że za mąż idzie za owego młodego, urodnego chłopaka, o którym Wam w przeszłym liście pisałem. Całe lato tutaj zeszło na rozmaitych spacerach i ekskursjach w okolice nieznane de la Vallée Noire. Nie byłem de la partie [2] , bo mnie te rzeczy więcej męczą jak warto. Jakem zmęczony, takem niewesoły, a więc i wszystkim to na humor wpływa, i zabawa mniejsza ze mną młodym . Nie byłem także w Paryżu, jakem się spodziewał, ale miałem bardzo dobrą pewną okazję do przesłania moich muzycznych manuskryptów, z której skorzystałem i nie potrzebowałem się ruszać. Ale za miesiąc myślę już być w Squarze i spodziewam się jeszcze zastać Nowak[owskiego], o którym tylko wiem przez p. de Rozières, że kartę w moim mieszkaniu zostawił. Rad bym go widzieć. Ale tu go nie chcą. Wiele mi się rzeczy przypomni. Także się nagadam po naszemu, bo tu Jana już nie mam, i od czasu odjazdu Lorki słowa po swojemu nie mówiłem. Pisałem Wam o Lorce. Jakkolwiek grzeczni tu byli dla niej, po jej wyjeździe nie z wielkim sercem zostali. Kuzynce się nie podobała, a więc i synowi; stąd żarciki, z żarcików grubiaństwa, a ponieważ mi się to nie podobało, więc ani już mowy o niej nie ma. Trzeba było takiej poczciwej duszy jak Ludwika, żeby po sobie dobrą pamięć u wszystkich zostawić tutaj. Pani domu przy Lorce nieraz mi powiedziała: Votre soeur vaut cent fois mieux que Vous , na co ja: Je crois bien . [3] Niech mi też Izabela napisze, czy rodzice Antoniego żyją, jako też rozmaite takie rzeczy. Bo Jaś się odezwał po ośmiu latach z żalami, że mnie nie słuchał, ale że teraz pracuje, jak może, i stara się korzyść odnieść z nauk w Grignon dawniej pobieranych. Zdrów i dobrze intencjonowany [4] ; w Gaskonii siedzi i pracuje. Pisałem do niego i jeszcze chcę pisać. Dziś słońce ślicznie świeci, pojechali na spacer; mi się nie chciało i korzystam z tej chwili, żeby z Wami posiedzieć. Ów piesek Marquis został ze mną, leży na mojej sofie. Nadzwyczajne to stworzenie: jego wełna taka jak marabut , bieluteńki, co dzień go p. S. sama pielęgnuje, toteż taki rozumny, jak tylko można. Nawet ma rzeczy oryginalne nie do odgadnięcia. Np. nie będzie ani jadł, ani pił w naczyniu wyzłacanym; głową posuwa i wywraca, jeżeli może. Wyczytałem w „Pressie” między innymi nazwisko mojego chrzestnego w Frankfurcie na zjeździe uczonych trudniących się więzieniami. Gdyby się aż do Paryża posunął, rad bym go widział i napiszę do p. de Rozières, że jeżeliby podobną kartę u mojego consierga znalazła, żeby mi natychmiast znać dała. Między nowinami, zapewne już wiecie dawno o planecie nowej pana Leverrier. Leverrier z obserwatorium paryskiego, uważając pewne nieregularności w planecie Uranus, przypisał to innej planecie, jeszcze nie znanej, której opisał odległość, kierunek, wielkość, słowem, wszystko, tak jak pan Galle w Berlinie, a teraz [Adam] w Londynie spostrzegli. Co za triumf dla nauki, żeby rachunkiem dojść do odkrycia podobnego! Na przeszłym posiedzeniu Akademii Nauk p. Arago proponował, żeby nową planetę nazwać Leverrier. Pan Galle pisał z Berlina, że prawo nazwania jej należy do pana Leverrier, ale proponuje nazwać ją Janus. Pan Leverrier wolałby Neptun. Ale mimo pewnej części Akademii Nauk wielu było za nazwaniem planety od imienia wynalazcy, który siłą rachunku nadzwyczajnej, niesłychanej dotychczas w dziejach astronomii rzeczy dokazał, i ponieważ są komety Vico, Hind, Uranus się zwał Herschel, czemuż nie ma być planeta Leverrier? Król zaraz go oficerem legii honorowej zrobił. Także zapewne wiecie o wynalazku de la poudre de coton [5] przez pana Schönbein. Tutaj są ciekawi, ale nie widzieli jeszcze. W Londynie zaś próby w przytomności X-cia Alberta (męża królowej) potwierdziły, że siła większa, dymu nie ma, nie smoli, nie brudzi, w wodzie zamoczony nie traci mocy po osuszeniu. Eksplozja daleko prędsza jak zwyczajnego prochu, bo położone [!] na zwyczajnym l’explosion a lieu [6] , a zwyczajny się ani zapali. Ale ja Wam scientyficzne rzeczy piszę, jak żebyście nie mieli Antka albo Bełzy. Ostatniemu życzcie szczęścia największego w nowym stanie. Mój Boże, jakby się to z tego cieszył Matusz[yński]! Nie ma dnia, żebym o nim nie myślał. Teraz nie mam w Paryżu żadnego z moich szkolnych znajomych. Ale à propos wynalazków, jeszcze o jednym, który więcej jest de mon domaine [7] . Pan Faber w Londynie (profesor matematyki), mechanik, bardzo dowcipny wystawił automat, który nazwał Eufonia , która wymawia dosyć wyraźnie nie jedno ani dwa słowa, ale długie frazesa, i co większa, śpiewa arię jedną Haydena i God save the Queen [8] . Dyrektorowie oper, gdyby mogli mieć dużo podobnych androidów , obeszliby się bez chórzystów, co drogo kosztują i ambarasu wiele robią. Dziwna rzecz, żeby przyjść do tego za pomocą leviers , soufflets , soupapes , chaînettes , tuyaux , ressorts [9] itd., itd. - Pisałem Wam dawniej o kaczorze Vaucansona, który trawił, co zjadł; Vaucanson zrobił także androida , co na flecie grał. Ale jeszcze żadna machina dotychczas nie śpiewała z wyrazami God save the Queen . Od dwóch miesięcy wystawiona jest owa Eufonia à l’Egyptian Hall (jak Bartek wie, miejsce poświęcone ciekawościom rozmaitym). Na przyszły rok w Londynie gotuje się wielka rywalizacja opery włoskiej. Pan Salamanca, bankier hiszpański, jeden z członków Izby madryckiej, wziął w dzierżawę teatr, tak zwany Covent Garden, jeden z największych teatrów londyńskich, ale który nigdy wielkiego sukcesu nie miał dla położenia swojego, bo jest daleko od pięknego świata. Pan Lumley, zwyczajny dyrektor teatru włoskiego królowej, teatru, który przyjęty od całego londyńskiego świata za modny, nie śpieszył się z angażowaniem na rok przyszły swoich zwyczajnych śpiewaków, o nich w spokojności zaufany w swoim teatrze jedwabiem wybitym. Pan Salamanca go uprzedził i Grisi, i Mario, i Persiani, słowem, wszystkich wyjąwszy Lablacha pozaangażował drożej. Będą więc dwa teatra. Pan Lumley prócz Lablacha zaangażował, jak mówią, pannę Lind i pana Pischek (o którym Berlioz mówi, że najlepszy Don Juan) (?). A ponieważ zwyczaj elegancji w Londynie więcej znaczy aniżeli nie wiem jakie cuda sztuki, więc ciekawa będzie saison przyszła. Mówią, że dawna Opera (to jest p. Lumley) utrzyma się, bo toutes les chances sont [10] , że królowa ją uczęszczać jak zwykle będzie. Opera paryska jeszcze nie dała opery Rossiniego. Habeneck, dyrektor orkiestry, mocny miał atak apoplektyczny, co go zmusiło przez parę miesięcy wstrzymać się od dyrekcji. Ale teraz już zdrów i po części za nim p. Pillet (dyrektor) czekał. Włochy już zaczęły w Paryżu. Nowy śpiewak dla Paryża, Coletti, baryton, wystąpił w Semiramidzie i mówią wiele dobrego o nim. Młody, przystojny prócz talentu, i rozmaite o nim awantury dawno już chodziły. Na duchownego ojciec go sztyftował, aktorem został w Neapolu, porzuciwszy Rzym. W Lizbonie kilka lat głowy, jak mówią, zawracał i jeżeli (co zaś słychać było dawniej o tym) dwie damy o niego się tam pojedynkowały; jeżeli przy tym dobrze bardzo śpiewa, to się utrzyma. W Paryżu wątpię, żeby się pojedynkowano za niego, ale go dobrze zapłacą, lepiej jak w Portugalii. Śpiewał także z sukcesem w Madrycie, gdzie teraz wielkie festyny preparują na zaślubiny królowej ze swoim kuzynem i Infantki, jej siostry, z ostatnim synem króla Filipa, ks. Montpensier. Dumas w towarzystwie pana Maquet (młody pisarz, który mu jego felietony pod jego dyrekcją pisze), jako też Louis Boulanger, znany malarz, wysłani stąd przez ministra oświecenia, pana Salvandy, z misją opisania i omalowania wszystkich ceremonii i awantur. Wiele mówią o prezentach, które ks. Mont[pensier] zawozi dla narzeczonej. Królowa dla swojego narzeczonego gotuje prócz swojego tronu (bardzo gruba, choć młoda) collier złotego runa diamentowe, jako też bardzo bogatą szpadę z rękojeścią diamentową, dont la lame a servi à Charles III, et le bâton de capitaine général [11] . 17 pojazdów przepysznych sztyftują, które mają służyć do zawiezienia do kościoła Atocha, gdzie się mają obadwa śluby razem odbyć, jako też na wjazd do Madrytu z Aranjuez (Aranchuez wymawia się). Tak jak żeby np. tutaj w Wersalu. Jeżeli Was takie opisy bawią, to zapewne macie je w Waszych dziennikach Dmuszewskiego. Zapewne wiecie, że Infantka 15 lat ma dopiero niespełna i że przystojniejsza od królowej. W przyszłym miesiącu wróci z mężem do Paryża, gdzie gotują bal w Hôtel de Ville i rozmaite inne festyny. Jak ją zobaczę, to Wam napiszę, czy taka piękna, jak X-na Joinville (brazylijska księżna), najpiękniejsza z familii: wysoka, blada, duże oczy, brunetka. – Panna Rachel, która jak mówiono, dla słabości chciała dać dymisję Teatrowi Francuskiemu, lepiej, i mówią, że wkrótce znów wystąpi. Walewski, wiecie, że się ożenił z panną Ricci, Włoszką, której matka Poniatowska, siostra tego amatora muzyki, który opery we Włoszech pisze i teraz był w Paryżu, i Pillet mu dał poemat na wielką operę. Poemat jest Dumasa syna i ojca. Bo Dumas, choć jeszcze młody, ma syna (przed ożenieniem), który także pisze. Nie wiem tytułu nowej opery Poniatowskiego, ale ma być tej zimy reprezentowana (?). Dziś tutaj grzmoty i dosyć gorąco. Ogrodnik kwiaty przesadza. Do Jardin de plantes zakupiono nowe grunta za 9-kroć i coś tysięcy, przyległe, między którymi des terrains należące niegdyś do Buffona. Mimo to nie będzie on nigdy na górze i nad Wisłą, jak Wasz, w tak pięknym położeniu. Giraffa , którą zdaje mi się, Jędrzejewiczostwo jeszcze widzieli, umarła. Rad bym nigdy innych smutnych nowin jak podobna nie mieć do pisania. Tego roku jakoś więcej faire part [12] ślubów niż śmierci dostałem i prócz starego c-te de Sabran, którego bardzo lubiłem, o którym Wam nieraz temu 8 lat może pisałem, który piękne bajeczki pisał, a raczej robił na pamięć, bo nic nie pisał albo bardzo mało, który niektóre Krasickiego naśladował. Prócz niego nie dostałem żadnego żałobnego zaproszenia. Ale ożeniłem jedną elewkę w Bordeaux, drugą w Genui. W Genui, gdzie dopiero teraz stawiają pomnik Krzysztofowi Kolumbowi, tam urodzonemu. Stamtąd musiałem Wam pisać o pałacu, który nosi jeszcze jego nazwisko i écusson [13] . Pani Viardot w Berlinie z mężem i matką. Tego roku tu nie była. Będzie w Paryżu za miesiąc, gdzie ją zapewne zobaczę, i potem znów wróci na zimę do Berlina, gdzie zaangażowana. Mówią także, że prócz Grisi i Persiani Salamanca także ją zaangażował na lato przyszłe do Londynu, ale o tym nie wiem directement [14] . Chciałbym mój list zapełnić najlepszymi nowinami, ale nic nie wiem prócz tego, że Was kocham i kocham. Gram trochę, piszę trochę. Z mojej Sonaty z wiolonczelą raz kontent, drugi raz nie. W kąt rzucam, potem znów zbieram. Mam nowe trzy Mazurki ; nie myślę, żeby ze starymi dziurami [wyraz nieczytelny], ale na to czasu trzeba, żeby dobrze sądzić. Jak się robi, to się dobrze zdaje, bo się inaczej by nic nie pisało. Dopiero później refleksja przychodzi i odrzuca albo przyjmuje. Czas to najlepsza cenzura, a cierpliwość najdoskonalszy nauczyciel. – Spodziewam się niedługo listu od Was, jednakże spokojny jestem i wiem, że przy Waszej licznej familii trudno Wam się wszystkim zebrać napisać słowo, tym bardziej że między nami pióro nie starczy; nawet nie wiem, ile by lat trzeba, żebyśmy się nagadali pour être au bout de notre latin [15] , jak tu mówią. Dlatego nie dziwcie się ani smućcie, jak ode mnie listu nie ma, bo nic temu przyczyną, jak tylko to, co i u Was; pewna przykrość łączy się do przyjemności pisania do Was, to to przekonanie, że między nami nie ma słów: ledwo są rzeczy. Moje największe szczęście to wiedzieć o Waszym zdrowiu i humorze. Bądźcie zawsze dobrej myśli; macie dzieciaki pocieszne (piszę w liczbie mnogiej, bo wiem, jak Antoniostwo są dla moich siostrzeńców), o Babce ani mowy! Byle zdrowie było, wszystko dobrze. Ja tu nieźle się mam, bo pogoda. Zima nie zanosi się na złą, a przy szanowaniu się to i tak zejdzie, jak przeszła, i dzięki P. Bogu, że nie gorzej. Ileż to ludzi gorzej! Prawda, że wielu lepiej, ale o tych nie myślę. Pisałem do panny de Rozières, żeby tapicerowi mojemu kazała dywany położyć, firanki i portiery założyć. Niedługo już trzeba myśleć o młynie, to jest o lekcjach. Zapewne pojadę stąd z Arago i zostawię jeszcze na jakiś czas tutaj Panią domu, której synowi i córce do miasta nie śpieszno. Była tego roku kwestia o Włochach na zimę, ale młodzież za wsią. Mimo to na wiosnę, jeżeli Sol pójdzie za mąż albo Maurycy ożeni (obie rzeczy na warsztacie), zapewne zmienią się i zdania. Między nami. Zapewne się na tym tego roku skończy. Chłopiec ma 24-ty, a córka 18-cie. Ale o tym jeszcze niech to zostanie między nami. Piąta, a już tak ciemno, że prawie nie widać. Kończę ten list. Za miesiąc z Paryża więcej Wam napiszę. Tymczasem cieszę się, że się z Nowakiem o Was trochę nagadam. Uściskajcie Tytusa, jeżeli go widzicie, i lokatora Karola; i mojego chrzestnego, jak wróci; i jeżeli na przyszły rok na podobny zjazd, jaki był tego roku we Frankfurcie, do Brukseli pojedzie, bo sesja tam na przyszły rok naznaczona, to mam wielką nadzieję go zobaczyć, bo droga żelazna już dawno gotowa. Piszcie mi o Józiostwie także – i o wszystkich poczciwych znajomych. Ściskam Was najserdeczniej, nóżki i rączki Mameczki Ch. Żal mi tego papieru próżnego, co do Was idzie bez niczego, ale jak teraz nie poślę à la hâte [16] , tak znów zacznę jutro inny list i nigdy się nie skończy. Posyłam go p. de Rozières, która karteczkę wścibi do Ludwiki, jak zwykle. Ściskam Was wszystkich najserdeczniej. 
 [1]   Qualité... quantité – jakość... ilość. [2]   De la partie [ être ] – brać udział. [3]   Votre soeur... que Vous... Je crois bien – Siostra pańska jest sto razy więcej warta niż Pan... Ja myślę. [4] Dobrze intencjonowany (z fr. bien intentionné ) – pełen dobrych chęci. [5]   La poudre de coton – bawełna strzelnicza. [6]   L’explosion a lieu – następuje wybuch. [7]   D  mon domaine – z mojej dziedziny. [8]   God save the Queen (ang.) – Boże zbaw królową (hymn angielski). [9]   Leviers, soufflets, soupapes, chaînettes, tuyaux, ressorts – dźwignie, miechy, wentyle, łańcuszki, rurki, sprężyny. [10] Toutes les chances sont – są wszelkie dane. [11]   Dont la lame... général – której głownia służyła Karolowi III, i buławę marszałkowską. [12]   Faire part – zawiadomienie. [13]   Écusson – herb. [14]   Directement – bezpośrednio. [15]   Pour être... latin – zwrot przysłowiowy, oznaczający: by wyczerpać temat; do syta. [16]   À la hâte – na prędce; od razu. 
 
 [1]   Q u a l i t é...  q u a n t i t é  - jakość... ilość.   
 [2]   D e  l a  p a r t i e   [ ê t r e ] - brać udział.   
 [3]   V o t r e  s o e u r...  q u e  V o u s...  J e  c r o i s  b i e n  - Siostra pańska jest sto razy więcej warta niż Pan... Ja myślę.   
 [4]  D o b r z e  i n t e n c j o n o w a n y  (z fr.  bien intentionné ) - pełen dobrych chęci. 
 [5]   L a  p o u d r e  d e  c o t o n  - bawełna strzelnicza.   
 [6]   L' e x p l o s i o n  a  l i e u  - następuje wybuch.   
 [7]   D e  m o n  d o m a i n e  - z mojej dziedziny.   
 [8]   G o d  s a v e  t h e  Q u e e n  (ang.) - Boże zbaw królową (hymn angielski).   
 [9]   L e v i e r s,  s o u f f l e t s,  s o u p a p e s,  c h a î n e t t e s,  t u y a u x,  r e s s o r t s  - dźwignie, miechy, wentyle, łańcuszki, rurki, sprężyny,   
 [10]   T o u t e s  l e s  c h a n c e s  s o n t  - są wszelkie dane.   
 [11]   D o n t  l a  l a m e...  g é n é r a l  - której głownia służyła Karolowi III, i buławę marszałkowską.   
 [12]   F a i r e  p a r t  - zawiadomienie.   
 [13]   É c u s s o n  - herb.   
 [14]   D i r e c t e m e n t  - bezpośrednio.   
 [15]   P o u r  ê t r e...  l a t i n  - zwrot przysłowiowy, oznaczający: by wyczerpać temat; do syta.   
 [16]   À  l a  h â t e  - na prędce; od razu. 
 "," List Fryderyka Chopina do rodziny w Warszawie, „Moi najdrożsi. Zapewne jużeście po wakacjach. [...]”, sygn.: „Ch”, Nohant, 11\/10\/1846, s. 4. "
230,['George Sand'],['Ludwika Jędrzejewiczowa'],Nohant,Warszawa,1846-10-11,,"[Nohant, koniec lata 1846]",George Sand do Ludwiki Jędrzejewiczowej w Warszawie," Droga, dobra przyjaciółko! Kocham Cię, to zwykły mój refren i nie znajduję innego, gdy myślę o Tobie. Kochaj mię także. Bądź szczęśliwa. Włóż całą Twą duszę w wychowanie dzieci, a będą doskonałe. Myśl o swym poczciwym Frycu; nie zdołasz myśleć o nim częściej, niż on myśli o Tobie. Jest zdrów. Tego lata ani jednego dnia nie leżał w łóżku. Moja córka chorowała na silną blednicę, lecz już jest zdrowa i radosna. Syn mój całuje Twe ręce. Wszyscy Cię kochamy, lecz ja Cię uwielbiam. Ukłony dla Kalasantego. ",
239,['Fryderyk Chopin'],['August Franchomme'],Nohant,Paryż,1846-11-09,,"Nohant, 9 listopada [1846]",Do Augusta Franchomme w Paryżu," Drogi przyjacielu. Zwracam się do Ciebie z jeszcze kilkoma poleceniami. Przesyłam Ci olbrzymi list do pana Léo, którego możesz zastać od dziesiątej do 11 godz. przy ul. Louis le Grand nr 11. I drugi – to nie list, tylko okładka z rękopisami dla Schlesingera. Ma Ci wręczyć, tak jak było umówione, 300 franków za te 3 Mazurki ; gdyby robił trudności, nie gniewaj się – daruj, że Ci to mówię – tylko poproś, by oznaczył dzień, w którym Ci moją należność zapłaci – powiedz mu, że na odjezdnym prosiłem Cię, byś zapłacił za mnie kilka rachunków. Istotnie – jeśli zobaczysz Meissonniera – niech Ci da rachunek mego pielęgniarza, ale nie chodź po to do niego umyślnie. Resztę pieniędzy zachowaj dla mnie – jak również Twoją przyjaźń. Pracuję trochę. Kreślę dużo. Kaszlę wystarczająco – mam nadzieję, że mnie w tym nie naśladujesz. Twój całym sercem F. Ch. Moje uszanowanie dla Pani Franchomme; ucałuj Twe drogie dziatki. Napisz do mnie słówko. Pozdrowienia dla przyjaciół. ",
240,['Fryderyk Chopin'],['Breitkopf & Härtel company'],Paryż,Lipsk,1846-11-19,,"Paryż, 19 listopada 1846",Do firmy Breitkopf & Härtel w Lipsku," Ja, niżej podpisany, Fryd. Chopin, zamieszkały w Paryżu przy ul. St. Lazare 34, potwierdzam niniejszym, iż sprzedałem firmie Breitkopf i Härtel w Lipsku prawo własności następujących utworów mojej kompozycji, a mianowicie: Op. 60. Barkarola na fortepian. Op. 61. Polonez-Fantazja , dtto. Op. 62. Dwa Nokturny , dtto. Oświadczam, że odstąpiłem im prawo własności po wszystkie czasy i na wszystkie kraje razem z Rosją, lecz z wyjątkiem Francji i Anglii, i stwierdzam odbiór umówionego honorarium według osobno wystawionego pokwitowania. F. Chopin. ",
241,['Fryderyk Chopin'],['George Sand'],Nohant,Paryż,1846-11-25,,"[Paryż], środa, godz. 3, [25 listopada 1846]",List Fryderyka Chopina do George Sand," Liczę na to, że Pani migrena już przeszła i że Pani czuje się lepiej niż kiedykolwiek. Cieszę się, że powróciło całe towarzystwo Pani i życzę pięknej pogody. Tutaj jest ciemno i wilgotno, jest się stale zakatarzonym. Grzym. ma się lepiej. Spał wczoraj godzinkę, po raz pierwszy od siedemnastu dni. – Widziałem Delacroix, który przesyła wszystkim dużo serdeczności. Cierpi jeszcze, ale chodzi do pracy w Luxemburgu. – Wczoraj wieczorem poszedłem do p. Marliani. Wychodziła właśnie z panią Scheppard, panem Aubertin (który miał odwagę odczytać Pani Mare au diable wobec całej klasy jako wzór stylu) oraz z panem d’Arpentigny. Szli posłuchać nowego proroka, którego kapitan popiera (to nie apostoł). Wyznaje nową religię fuzjonistów; prorok doznał objawienia w lasku Meudon, gdzie ukazał mu się Pan Bóg. Przyrzeka, że jako szczyt szczęścia w jakiejś wieczności przestanie istnieć płeć. Myśl ta nie bardzo się podoba pani M[arliani], lecz kapitan jest jej   zwolennikiem , a ilekroć baronowa kpi sobie z jego fuzjonizmu , zarzuca jej libertynizm . – Prześlę Pani jutro futro i inne sprawunki. Cena pianina Pani wynosi dziewięćset franków. – Nie widziałem Arago, lecz musi być zdrów, skoro nie było go w domu, gdy Piotr zaniósł mu Pani bilecik. Proszę podziękować Markizowi za obwąchiwanie moich drzwi. Życzę szczęścia i zdrowia. Proszę pisać, gdy Pani będzie czegoś potrzebowała. Oddany Pani Ch. Pani drogim dzieciom [pozdrowienia]. Otrzymałem Pani list z sześciogodzinnym opóźnieniem. List jest dobry, dobry, doskonały. Nie wyślę zatem Pani sprawunków jutro. Poczekam. Czy nie przyśle Pani swej pelerynki do naprawy? Czy ma Pani tam odpowiednie krawcowe? Czekać więc będę Pani poleceń. Cieszę się, że cukierki miały powodzenie. Omyliłem się co do krzesiwa, lecz nie wiem, czy jest dość hubki. Udaję się z tym listem na wielką pocztę, zanim pójdę do Grzym. Pani Ch. 
   
   
 — "," List Fryderyka Chopina do George Sand w Nohant, „Je compte que Votre migraine est passée [...]”, sygn.: „Ch” z dopiskiem Fryderyka Chopina, „Je reçois votre lettre, qui est | en retard de 6 heures [...]”, sygn.: „Ch”, [Paryż], środa, godzina 15, [25\/11\/1846], s. 2. "
242,['Anna Czartoryska'],['Fryderyk Chopin'],,Paryż,1846-12-08,,"Dnia 8 grudnia 1846, 2 R St. Louis en 'Ile, Hotel Lambert",Adamostwo Czartoryscy do Fr. Chopina w Paryżu, Xięstwo Czartoryscy mają zaszczyt prosić do siebie J. W. P. Chopin Fryderyka na wieczory w soboty o godzinie dziewiątej. ,
244,['Fryderyk Chopin'],['George Sand'],Nohant,Paryż,1846-12-12,,"[Paryż], sobota, godzina wpół do 3, [12 grudnia 1846]",Do George Sand w Nohant," Jak to ładnie ze strony salonu Pani, że jest ciepły, ze strony śniegu w Nohant, że jest uroczy, a ze strony młodzieży, że karnawałuje! Czy ma Pani dostateczny repertuar kontredansów, aby robić orkiestrę? Borie był u mnie, poślę mu kawałek sukna, o którym Pani mówi. Grzym. już prawie wrócił do zdrowia, ale za to u Pleyela nastąpiła recydywa, znów gorączkuje. Stał się niewidzialny. Rad jestem, że zła tutejsza pogoda nie daje się Wam we znaki. Niech Pani będzie szczęśliwa i zdrowa, jak również Pani najbliżsi. Oddany Pani Ch. Pani drogim dzieciom [pozdrowienia]. Jestem zdrów. ",
245,['Fryderyk Chopin'],['George Sand'],Paryż,Nohant,1846-12-15,,"[Paryż], wtorek, wpół do 3-ej, [15 grudnia 1846]",Do George Sand w Nohant," P. de Rozières znalazła kawałek sukna, o który chodziło (był w pudle od pelerynki p. Aug...); posłałem go natychmiast wczoraj wieczorem Boriemu, który jak powiedziano Piotrowi, dzisiaj jeszcze nie wyjeżdża. Dziś mamy tu trochę słońca i śnieg jak w Rosji. Rad jestem z tej pogody ze względu na Panią i wyobrażam sobie, że Pani dużo chodzi. Czy wczorajsza pantomina zachęciła Diba do tańca? Życzenia zdrowia dla Pani i Jej najbliższych. Oddany Pani Ch. Pani drogim dzieciom [pozdrowienia]. Jestem zdrów, ale nie mam odwagi oddalić się od mego kominka. ",
252,['Fryderyk Chopin'],['Louis Brandus'],Paryż,Paryż,1846-12-22,1847-03-20,"[Paryż, prawdopodobnie zima 1846\/47]",Do wydawcy Brandusa w Paryżu, Zechce Pan przesłać mi Nokturny op. 55 i Sonatę b-moll (wydanie Troupenasa) F. Chopin. ,
248,['Félicité de Lamennais'],['Jane Wilhelmina Stirling'],,Paryż,1846-12-25,,"Wtorek, 25 grudnia [1846(?)]",Félicité de Lamennais do Jane Stirling w Paryżu," Droga Pani Stirling. Będę do dyspozycji Pani i pana Chopina od południa do godziny 5, rue de Milan 3. Lamennais. ",
216,['Fryderyk Chopin'],['Jean-Jacques Molin'],Paryż,Paryż,1846-12-27,,"[Paryż, bez daty] Sobota",Do doktora Molin w Paryżu, Drogi doktorze. Zechce Pan odwiedzić Panią Sand dzisiaj około 6. Całkowicie Panu oddany Chopin. ,
249,['Eugène Delacroix'],['Fryderyk Chopin'],Paryż,Paryż,1846-12-29,,"[Paryż], 29 grudnia 1846, o 2-ej.",Eugeniusz Delacroix do Fr. Chopina w Paryżu," Drogi Chopinie. Przesyłam Panu w tej chwili bilety, zdaje się, że dobre, na dzisiaj wieczór na Agnès de Méranie . Chciałbym, żeby nie przeraziło Pana to zimno. Może mógłby pójść z Panem Grzymała i może będzie Pan wiedział, gdzie go znaleźć. Życzę Panu, aby Pan nie chorował i trzymał się dobrze. Oddany całym sercem Eug. Delacroix. ",
250,['Fryderyk Chopin'],['George Sand'],Paryż,Nohant,1846-12-30,,"[Paryż], środa, pół do czwartej, [30 grudnia 1846]",List Fryderyka Chopina do George Sand," Listy Pani dały mi wczoraj dużo szczęścia . Ten list powinien dojść do rąk Pani w sam dzień Nowego Roku razem z tradycyjnymi cukierkami, stracchino i coldcreamem de Mme de Bonne Chose . Byłem wczoraj na obiedzie u pani Marliani, którą zabrałem do Odeonu na Agnès . Delacroix przysłał mi dobrą lożę, którą uhonorowałem panią Marliani. Prawdę mówiąc, przedstawienie mnie nie zachwyciło, wolę Lukrecję , lecz nie jestem sędzią w tych sprawach. Był u mnie Arago, wychudzony i zachrypnięty, ale zawsze dobry i czarujący. Jest zimno, ale przyjemnie dla tych, co mogą chodzić, a mam nadzieję, że Pani pozbyła się migreny i jak przedtem przechadza się po ogrodzie. Życzę Pani i całej rodzinie szczęścia w nadchodzącym roku, a kiedy Pani będzie mogła, proszę napisać, że Pani jest zdrowa. Oddany Pani Ch. Pani drogim dzieciom [pozdrowienia]. Jestem zdrów. Grzym. ma się coraz lepiej; idę z nim dzisiaj do Hôtel Lambert nakładając wszystkie możliwe płaszcze. "," List Fryderyka Chopina do George Sand w Nohant, „Vos lettres m’ont rendu fort heureux | hier. [...]”, sygn.: „Ch”, [Paryż], środa, godzina wpół do czwartej, [30\/12\/1846], s. 2. "
251,['Fryderyk Chopin'],['Wojciech Grzymała'],Paryż,Paryż,1846-12-30,1846-12-31,"[Paryż, 30 lub 31 grudnia 1846]",Do Wojciecha Grzymały w Paryżu," Widziałem X-żnę o 5-tej, która ci kazała powiedzieć, że komisa, jakie miała, nie mogła dziś między 5 a 6-tą zrobić, ale spodziewa się jutro zrobić. Ja do Ciebie nie mogłem przyjść, bo mnie Wład. Plater plateryzował aż do tego momentu o Mazurek granym być miany na balu . – Teraz obiad, a potem kilka wieczorów mię czeka, wielkim nieszczęściem. Więc do przyszłego roku, lepszego jak ten. Ch. ",
256,['Aleksander Jełowicki'],['Fryderyk Chopin'],Paryż,Paryż,1847-01-01,1847-12-31,"[Paryż, bez daty] Pół do drugiej",Ksiądz Aleksander Jełowicki do Fr. Chopina w Paryżu," Minister pozwolił na koncert. Koncert tedy ma być jutro, żeby raz skończyć. Pantaleoni ma śpiewać kawatynę z Capuletti i prosi tylko, abyś go uwiadomił o godzinie próby u Paciniego. Jeśli chcecie, żeby Pantaleoni nie śpiewał, to jest taki sposób: on jutro śpiewa na innym koncercie, więc można mu naznaczyć w naszym koncercie moment dla niego niedogodny. A. Jełowic. ",
267,['Fryderyk Chopin'],['Józef Nowakowski'],Paryż,Paryż,1847-01-01,1847-12-31,"[Paryż], środa wieczór, [1847]",Do Józefa Nowakowskiego w Paryżu," Cóż się z Tobą dzieje, od piątku Cię nie widziałem. – Przyjdźże do mnie pod nr 9-ty między 12-tą a pierwszą. – Wiesz, że mi trudno wychodzić z domu, a jeżeli nie masz wielkiej przyjemności widzenia mnie, to ja mam wielką widzenia Ciebie nie dla czego innego, jak tylko dlatego, żeś Ty ten sam co w domu niegdyś – i taki oryginał, jakiego drugiego pod słońcem nie ma. Wyjedziesz, to choćbyś płacił, to się już nie zobaczymy. Będziesz później żałował, żeś mi więcej swoich wąsów oglądać nie dał. Ch. ",
264,['Fryderyk Chopin'],['Wojciech Grzymała'],Paryż,Paryż,1847-01-01,1847-12-31,"[Paryż, bez daty]",Do Wojciecha Grzymały w Paryżu," Właśnie zaadresowałem i zapieczętowałem, kiedy Twój list przyszedł, żeby Twego imienia nie kłaść. – Co się Plichciny tycze, ma ona być u mnie (a ja u niej, jeżeli będę mógł), ale wiesz, że ja teraz na siebie wcale rachować nie mogę. – Ona też zapewne resztę momentów w Paryżu inaczej jak po takich wizytach, jak moja, użyje. Zresztą być może, że się nie spotkamy – więc najlepiej, żebyś (nie do syna przez nią) tylko do niej wyraźnie napisał, co ma synowi powiedzieć – albo też do mnie wyraźnie (bo z ostatniego listu nie wiedziałbym, co Plichcinie powiedzieć). Więc napisz mi wyraźnie , łopatą w łeb, bez ogródki, co Plichcina ma powiedzieć i zrobić – a zaraz do niej napiszę, jeżeli wyjechać nie będę mógł. Tylko się śpiesz. Twój Ch. ",
277,['George Sand'],['Maria de Rozières'],Nohant,Paryż,1847-01-01,1847-05-20,"[Nohant, przed 20 maja 1847]",George Sand do Marii de Rozières w Paryżu," Dziękuję, moja najmilsza, dziękuję. Pani list wrócił mi życie, a był najwyższy czas; głowa mi pęka, muszę walczyć z tyloma sprawami na raz. On także napisał do mnie kilka słów, jakby nic się nie stało, i ja mu odpowiedziałam tak samo. Grzym. również do mnie pisał, donosi mi, że jest Pani aniołem dla Chopina; pojadę do Paryża z Sol i jej mężem lub w dwa albo trzy dni po nich, zostanę tam kilka dni, by załatwić nasze sprawy. Serdecznie pozdrawiam, kocham Panią i błogosławię za to, że mnie Pani zastępuje. George. ",
254,['Fryderyk Chopin'],['Wojciech Grzymała'],Paryż,Paryż,1847-01-01,1847-12-31,"[Paryż, bez daty]",Do Wojciecha Grzymały w Paryżu," Moje Życie. Myślałem, że od Pileta i odpieczętowałem – a to nie wiem co. W ten moment przynieśli. Ch. Na doktora czekam, który nie przyjeżdża. ",
253,['Fryderyk Chopin'],['Wojciech Grzymała'],Paryż,Paryż,1847-01-01,1847-12-31,"[Paryż, bez daty] Piątek",Do Wojciecha Grzymały w Paryżu," Moje Życie. Przypominam Ci bilet do Izby Deputowanych dla mojego poczciwego Gutmana (Ignace Gutman). Jeżeli przejdziesz przez moją ulicę, to nie miń drzwi moich. Twój do zgonu Ch. Posyłam Ci słowo X-żny Galitzinowej – dla Ciebie przypisek. ",
259,['Ernest Legouvé'],['Fryderyk Chopin'],Paryż,Paryż,1847-01-01,1847-12-31,"[Paryż, bez daty]",Ernest Legouvé do Fr. Chopina w Paryżu," Drogi Panie Chopin. Byłem wiele razy u Pana, nie mając przyjemności zastania go, aby oddać tę książkę. Założę się, że nie będzie się Panu tak podobała jak mnie utwory Pana. Jakże byłbym szczęśliwy, gdybym raz jeden osiągnął w poezji to, co Pan osiąga zawsze w muzyce. Jeżeli czuje się Pan lepiej, proszę przyjść do nas w poniedziałek, pojutrze, o dziewiątej na filiżankę herbaty; spotka Pan jedynie osoby, które Pana kochają, a jeżeli muzyka, którą Pan usłyszy, nie będzie Pana godna, to tylko dlatego, że nie będzie to muzyka Pana. Oddany E. Legouvé. ",
255,['Edmund Chojecki'],['Fryderyk Chopin'],,Paryż,1847-01-01,1847-12-31,[brak daty],Edmund Chojecki do Fr. Chopina w Paryżu," Kochany Szopenku, Od samego wschodu słońca Latam ciągle po Paryżu, A że nie mam nóżek gońca, Więc dostałem bólów w krzyżu. I pomimo szczerej woli, Przewrócony w górę brzuchem, Leżę jako bałwan z soli – Trudno cały dzień być zuchem. Na ulicę Łazarzową, Choćby przyszło życie zbawić Lub wziąć rozbrat z własną głową, Wierz, nie mogę się wyprawić. A więc pismem ci donoszę Z polecenia sprawozdanie, O odpowiedź pięknie proszę Na następne zapytanie: Nasza Pani w domu siedzi I łaskawie ciebie pyta, Czyli Grzym. ją dziś odwiedzi – Grzym. i ty, a z reszty kwita. To jest z reszty znajomości, Które w sercu swoim stawi Za niewczesnych nader gości, Z kwitkiem przeto je odprawi. Może więc raczysz Wskazać godzinę, A mnie przebaczysz Tę małą winę, Żem się nie stawił Własnym swym ciałem, A głupstwa prawił Z rymów pedałem!... Twój sługa Ed. Chojecki. ",
260,['Ernest Legouvé'],['Fryderyk Chopin'],Paryż,Paryż,1847-01-01,1847-01-20,"[Paryż, przed 20 stycznia 1847]",Ernest Legouvé do Fr. Chopina w Paryżu," Kilku naszych przyjaciół zbiera się u mnie we środę 20 stycznia z okazji urodzin mojej córeczki. Czy zechciałby się Pan do nich przyłączyć? Nie mogę zapewnić, że pani Gangler, panna Spitz, a nawet moja córka nie zaciągną Pana do fortepianu; ale jeżeli Pan nie jest zbyt zmęczony, pewność uszczęśliwienia nas wszystkich może wynagrodzi Panu to, że nam Pan ulegnie. W każdym wypadku, z rękami lub bez, pragnę mieć Pana; jeśli nie będziemy mogli usłyszeć Pana, niechże Go chociaż zobaczymy. Serdecznie oddany E. Legouvé. ",
262,['Ernest Legouvé'],['Fryderyk Chopin'],Paryż,Paryż,1847-01-01,1847-12-31,"[Paryż, bez daty]",Ernest Legouvé do Fr. Chopina w Paryżu," Drogi Panie. Czy zechciałby Pan pójść z nami w niedzielę do Konserwatorium? Oboje z żoną bylibyśmy szczęśliwi słuchając tej pięknej muzyki razem z Panem. Mam nadzieję, że brzydka pogoda nie pogorszy stanu Pana zdrowia; był Pan na dobrej drodze ostatni raz, kiedy Pana widziałem. Czy się Pan na niej utrzymał? Pański bardzo oddany Ernest Legouvé. ",
257,['Fryderyk Chopin'],['George Sand'],Paryż,Nohant,1847-01-12,,"[Paryż], wtorek, godz. 3, [12 stycznia 1847]",Do George Sand w Nohant," List Pani ubawił mnie. Znam wiele złych dni, ale co się tyczy Dobrych Dni [Bonjours], nie spotkałem nigdy żadnego oprócz wiecznego kandydata do Akademii p. Casimir Bonjour. Mój przygodny przyjaciel przypomina mi pewnego melomana z Châteauroux, którego nazwiska nie znam, a który jak mówił p. de Préaux, zna mnie dobrze. Jeżeli tak dalej pójdzie, skończy się tym, że zacznę wierzyć, iż jestem ważną osobistością. Więc Pani obecnie poświęca się całkowicie sztuce dramatycznej. Jestem pewien, że Pani prolog będzie arcydziełem i że próby będą Panią bardzo bawiły, tylko proszę nie zapominać nigdy swojej wilczury lub swojej muzy. Tu jest zimno. Widziałem Veyretów, którzy przesyłają Pani ukłony. Nie zapomnę (Pani kwiatów) Pani rachunku u ogrodnika. Proszę dbać o siebie, bawić się, bądźcie wszyscy zdrowi. Oddany Pani Ch. Pani drogim dzieciom [pozdrowienia]. ",
258,['Fryderyk Chopin'],['George Sand'],Paryż,Nohant,1847-01-17,,"[Paryż], niedziela, wpół do 2, [17 stycznia 1847]",Do George Sand w Nohant," Otrzymałem Pani dobry list z czwartku. Więc Pani urządza u siebie także Porte Saint-Martin? Jaskinia zbrodni ! – ależ to nadzwyczaj interesujące. Pani teatrzyk Funambules zajmuje teraz miejsce Comédie Fraçaise, a może nawet Opery z Don Juanem i staje się coraz bardziej romantyczny. Wyobrażam sobie emocje Markiza i Diba. Szczęśliwi słuchacze, naiwni i mało wykształceni. Jestem pewien, iż portrety w salonie przyglądają się Pani w sposób odpowiedni do okoliczności. Niech się Pani bawi jak najlepiej. – Tutaj, jak pisałem ostatnim razem, choroba goni chorobę. Życzę zdrowia i szczęścia. Pani drogim dzieciom [pozdrowienia]. Trzymam się, jak mogę. Oddany Pani Ch. ",
261,['Ernest Legouvé'],['Fryderyk Chopin'],Paryż,Paryż,1847-01-20,,"[Paryż, 20 stycznia 1847]",Ernest Legouvé do Fr. Chopina w Paryżu," Jakże wielkim jest Pan lekarzem! Panna Spitz leżała w łóżku, pani Gangler nie mogła się ruszyć; pokazałem im Pański list: katar i reumatyzm zniknęły! Jaka szkoda, że nie kocha Pan dostatecznie samego siebie, aby się także wyleczyć! Czy nie zechciałby Pan podać mi adres pana Franchomme? Do wieczora: oto słowa, które miło jest pisać. Pański E. Legouvé. ",
265,['Fryderyk Chopin'],['Wojciech Grzymała'],Paryż,Paryż,1847-02-04,,"[Paryż, bez daty] Czwartek wieczór",Do Wojciecha Grzymały w Paryżu," Słaby jak pies, dlatego nie byłem u Ciebie. – Wiem, żeś zawsze teraz na wyspie za balem. Jutro rano przed 10-tą odeślę Ci resztę biletów nieuplasowanych. A jeżeli będę mógł, to pojadę na bal. Z Nohant przyjeżdżają w sobotę wieczór, na obiad zapewne. Jeżeli więc nie jutro, to pojutrze się zobaczymy. Proś Twojej poczciwej gardy , żeby mi szlafrok odesłała, jeżeli naprawiła. Ściskam Cię najserdeczniej Ch. ",
266,['Fryderyk Chopin'],['Wojciech Grzymała'],Paryż,Paryż,1847-02-05,,"[Paryż, bez daty] Piątek",Do Wojciecha Grzymały w Paryżu," Kochanie Najdroższe. Odsyłam Ci z dziesięciu powierzonych biletów 5, których nie mogłem umieścić. Także odsyłam Ci 100 fr. za umieszczone 5. Numera umieszczone napisałem na kopercie kajetu. – Gdyby mi Cichowski mógł przysłać laissez-passer , to bym Cię zobaczył dziś wieczorem. Jestem na obiedzie u Rothschilda, a stamtąd pojechałbym, ale się ogona boję, który wówczas koło 10-tej strasznie długi będzie, a zimno. – Jeżeli to być może , poproś Cichowskiego, bo to podobno od niego zależy. – Ściskam Cię i chciałbym Cię widzieć choć minutę na balu, jeżeli nie gdzie indziej. Przyjeżdżają pojutrze. Ściskam Cię najserdeczniej – twój stary Ch. ",
263,['Fryderyk Chopin'],['Wojciech Grzymała'],Paryż,Paryż,1847-02-17,,"[Paryż, 17 lutego 1847] Środa",List Fryderyka Chopina do Wojciecha Grzymały," Moje Życie najdroższe. Proszę Cię, przyjdź koniecznie dziś wieczorem koło ósmej. Zastaniesz prócz domowych tylko Arago i Delacroix. Zagram duet z Franchommem. Ale przyjdź , moje Życie, choć na moment. Dziś środa, Popielec. Przyjdź choć na pokutę, żeś karnawał smutno spędził. Twój stary Ch. "," List Fryderyka Chopina do Wojciecha Grzymały w Paryżu, „Moje Życie Najdroższe. | Proszę Cię, przyjdź koniecznie | dziś wieczorem koło ósmej. […]”, sygn.: „Ch”, [Paryż], środa, [17\/02\/1847], s. 4. "
269,['Fryderyk Chopin'],['Justyna Chopin'],Paryż,Warszawa,1847-03-28,1847-04-19,"[Paryż], zaczęty w tydzień przed Wielkanocą [28 marca], skończony 19 kwietnia [1847]",List Fryderyka Chopina do rodziny ," Najdroższe Kochania. Jeżeli się zaraz nie odpisze, tak potem ani się zebrać i sumienie odpycha od papieru zamiast zapędzać. Od 2-ch miesięcy pani S. jest tutaj, ale zaraz po Świętach wyjeżdża do Nohant. Sol jeszcze nie idzie za mąż i kiedy dla kontraktów tutaj się zjechali, odechciało jej się; ja tego żałuję i chłopca mi żal, bo bardzo godny i zakochany, aleć lepiej, że przed ślubem jak po ślubie to się stało. Niby to odłożone, ale ja wiem, co się święci. Pytacie mi się, co z sobą zrobię na lato; nic innego jak to co zawsze: pojadę do Nohant, jak się ciepło zacznie, a tymczasem tu zostanę dawać dużo nie męczących lekcji u siebie po staremu. Jeżeli Tytus wyjedzie, tak jak miał, to bym rad z nim tutaj trochę czasu przepędzić. O Was, Barcińscy, nie zdaje mi się, żebyście się zdecydowali, ale gdyby tak było, to bym się i z Wami mógł gdzie zobaczyć, bo ja w lecie mam czas i trochę zarobionego w zimie grosza użyć mogę, jeżeli mi zdrowie dopisze. Tego roku moje kryzy ( crises ) [1] (żeby nie pisać tak, jak garde-malade [2] Alberta, kiedy był słaby: la cerise [3] de Monsieur ), otóż moje kryzy nie bardzo częste mimo wielkiego zimna. Pani Ryszczewskiej jeszcze nie widziałem. Pani Delfina Potocka (którą wiecie, jak kocham) miała być z nią u mnie, ale temu parę dni do Nice wyjechała. Przed jej wyjazdem zagrałem jej u siebie moją Sonatę z Franchommem. Miałem tego wieczora prócz niej Xięstwo i Xiężnę Wirtemberską, p. S. i dobrze ciepło. W ten moment Franch[omme] przyniósł mi moją lożę na Konserwatorium jutrzejsze i kłania [się] Jędrzejewiczom. Biedak, wszystko troje dzieci na odrę mu ciężko chore. Bieda, która mi dokuczyć nie może. Nowak[owski] (którego Franch. często u mnie widział, ale go za głupiego miał od czasu, jak raz był przytomny, jak nie chciał ze mną jechać do Legouvégo na wieczór, gdzie wśród mnóstwa uczonego świata byłby z bliska widział i słyszał np. Lablacha), Nowak już może u Was. Poczciwy, ale jakiż cymbał, to niech P. Bóg broni. Np. miał list do Janina. Parę tygodni przed wyjazdem powiada mi o tym; powiadam, że za późno, ale tego samego dnia zaprowadziłem go do Gavarda na wieczór, gdzie był Janin, i chciałem go prezentować, ale nie chciał. W parę dni przychodzi do mnie i powiada, że oddał list Janinowi i że będzie o nim artykuł pisał, tylko mnie prosi, żebym mu napisał, co ma umieścić o jego kompozycjach, i żebym to Janinowi przed 4-tą tego samego dnia posłał. Nie mogłem tego zrozumieć. Pytam się, z kim był u Janina. Powiada mi, że z redaktorem „Kuriera”, przyjacielem intime Janina. Znam redaktora en chef „Kuriera”, Durieu; pytam się, czy ten? – Nie, jakieś inne nazwisko, o którym w życiu nie słyszałem. Ale myślę, że może przyjaciel jaki domowy Janina, więc powiadam Nowakowi, żeby nazajutrz rano był u mnie, że pojedziemy razem do Janina, żeby mu sam powiedział, czego chce. Każę się wnosić nazajutrz do Janina, przyjmuje mnie jak najmilej, on i żona, biorę za pretekst, żem przyszedł podziękować za dobre przyjęcie mojego rodaka. A on mi na to, że powiedział Nowakowi, że parę słów ode mnie ( un petit mot de Chopin ) dosyć by było na rekomendację dla niego – et imaginez-vous – dodał – il se fait présenter par un imbécile dont je ne sais même pas le nom [4] , więc ten ami intime [5] to ten, którego Janin nie zna imienia. Śmieliśmy się obadwa z poczciwego Nowaka, a owe parę słów ode mnie on zrozumiał jako artykuł; poczciwy Nowak nic a nic po francusku nie rozumie, jak tylko: garçon , café , bougie , cocher , dîner , jolie mademoiselle , bon [!] musique [6] . Jak Cichocki z piecykiem, tak on tutaj nie wiem z jakim meblem przepędził czas, ale ku końcowi to posyłać po niego musiałem, żeby go widzieć. Drukują tu za moim pośrednictwem i z moją dedykacją jego etiudy. Jemu ta publikacja zdaje się wszystkim na świecie. I kontent, że go wydrukują. Za stary, żeby się czego nowego nauczył albo żeby mógł w głowie sobie uporządkować. Dobry, co ukąsi, to zje, więc i tak go lubię, bo bardzo stary znajomy; jednakże zapomniałem, że takich dużo jeszcze na świecie ludzi u nas, co żyją, nie wiedzą jak, po co i na co. On dlatego, jak może, tak nas wszystkich kocha; jak też mogłem, tak też byłem tutaj pomocny, ale często pukałem w duszę jego, ale nikogo nie było, a peruka (którą mu Durand zrobił) okrywa wielkie pustki, ale on sam to rozumie i wie, bo jak i gdzie się wychował? Ja też chciałem od niego za wiele, bo nie mogłem go od Waszego wspomnienia odłączyć. Oddał mi pieśni Kolberga; dobre chęci, za wąskie plecy. Często podobne rzeczy widząc myślę, że lepiej nic, bo mozół ten tylko skrzywia i trudniejszą robi pracę geniuszowi, który kiedyś tam prawdę odwikła. A aż do czasu owego wszystkie te piękności zostaną z przyprawianymi nosami, różowane, z poobcinanymi nogami albo na szczudłach, i pośmiewiskiem będą tym, co lekko na nie spojrzą. Za niepotrzebne Wam rzeczy pisałem, ale temu tydzień. Dziś już znów sam jestem w Paryżu. Wczoraj wyjechała p. S., Solange, kuzynka (owa), Luce i znów 3 dni upłynęły. Otóż miałem już wczoraj list ze wsi, że zdrowi i weseli, tylko deszcz mają, tak jak my tutaj. Ekspozycja tegoroczna obrazów i rzeźby od kilku tygodni zaczęta, ale nie masz nic bardzo ważnego mistrzów znanych, tylko nowe talenta się prawdziwe znalazły, to jest rzeźbiarz, który dopiero 2-gi rok na wystawę daje, zowie się Clésinger, i malarz Couture, którego obraz ogromny wystawiający biesiadę rzymską w czasach dekadencji rzymskiej zwraca uwagę wszystkich. Nazwisko rzeźbiarza pamiętajcie, często o nim Wam zapewne pisać będę, bo był p. S. prezentowany. Przed jej wyjazdem zrobił jej biust i Solange; wszyscy admirują to nadzwyczaj, zapewne na przyszły rok wystawione będą. 4-ty raz dosiadam listu tego dziś, 16-go kwietnia, i nie wiem, czy jeszcze go dokończę, bo dziś muszę pójść do Scheffera pozować na mój portret i 5 lekcji przyjąć. Pisałem Wam o ekspozycji, teraz o muzyce. Otóż Krzysztof Kolumb Davida taki ma prawie sukces dotychczas jak Désert . Nie słyszałem jeszcze mimo 3-ch reprezentacji i nic mię ku temu nie pędzi. Jeden z takich młodzieniaszków, co to za słówkiem jeszcze biega, mówił: on a crié bis , on a crié ter [7] ( terre – ziemia, ląd). 4-ta część, gdzie są śpiewy Indian, podobno bardzo ładna. Vieuxtemps wczoraj drugi dawał koncert; nie mogłem być, ale mi dziś Franchomme mówił, że ogromnie grał i że jego koncert nowy bardzo piękny. Był u mnie onegdaj z żoną; pierwszy raz mu grałem. Żeby nie to, że po obiedzie wczoraj u Leona zasadzili mnie do stołu patrzeć album jednego malarza, który 16 lat po Ameryce wojażował, i nie mogłem się odczepić (cudne rzeczy! ale ich było za wiele na raz), to bym był poszedł na koncert Vieuxtana. Jutro obiecują hiszpański teatr (w operze włoskiej). Hiszpańska trupa przyjechała i dziś u dworu mają grać. Królowa hiszpańska matka jest tutaj teraz (Krystyna). Dziś przed Hiszpanami panna Rachel gra u dworu Atalię , w której ma być przecudną; nie widziałem jeszcze. Atalię dają z chórami Gosseca. Gossec był znany i szanowany kompozytor francuski na końcu przeszłego wieku. W chórach Atalii (które są dosyć nudne) zwykle na zakończenie grywali w ostatnich czasach bardzo piękny chór ze Stworzenia świata Haydna. Gossec, już bardzo stary będąc (temu ze 35 lat), słysząc to powiedział w całej naiwności: Je n’ai aucun souvenir d’avoir écrit cela . [8] Bardzo mu łatwo wszyscy uwierzyli. Posyłam Ludwice liścik p. de Rozières, ale nie od p. S., bo się śpieszyli odjeżdżać. Miałem dziś znów z Nohant wiadomości: zdrowi i urządzają dom znów inaczej – lubią zmieniać, aranżować – i Luce, która z nimi stąd pojechała, także za przyjazdem odprawiona, jak mi piszą. Tak, że ze starych sług, których Jędrzejewiczostwo widzieli, już ani jednego nie ma. Stary ogrodnik, co 40 lat był, potem Françoise, co 18 lat była, teraz Luce, co się tam urodziła i w jednej kolebce z Solange do chrztu niesiona była, wszystko to od czasu przybycia owej kuzynki, która na Maurycego kalkuluje, a on z niej korzysta. To między nami. 11-ta godz. P. de Rozières przyszła, grzeje się przy kominku, dziwi się, że mój list jeszcze nie odszedł, ubolewa nad starością swojego listu i drugi chce pisać. Znów przerwany list; dzień minął. Byłem więc wczoraj u Scheffera, stamtąd odwiedziłem Delacroix, ale za to mniej lekcji miałem, na obiad mi się ubierać nie chciało, wieczór u siebie przegrałem, przenuciłem śpiewami znad Wisły. Dziś się o 7-mej obudziłem; przyszedł mój uczeń Gutmann, żebym dziś o jego wieczorze nie zapomniał; przyszedł Durand i czekoladę przynieśli. Moja czekolada przychodzi mi z Bordeaux, gdzie ją robią umyślnie bez żadnego aromu w domu prywatnym, u kuzynów jednej z moich poczciwych elewek, która mię tą czekoladą żywi. Dziś tu jeszcze przymrozek rano mieliśmy, ale szczęściem malutki i pewno nieszkodliwy urodzajom, których się na ten rok spodziewają. Zboże nadzwyczaj drogie tutaj, jak wiecie, i wiele biedy mimo wielkiej charité [9] . Pani S. wiele na swej wsi i w okolicach, jak możecie miarkować, dopomaga i jedną to z 10 przyczyn, że tak wcześnie tej zimy odjechała, nie licząc odwleczonego mariażu córki. Jej ostatnie dzieło, co wyszło, to Lucrezia Floriani , ale od 4 miesięcy już ma „Pressa” jej nowy romans pod tytułem (dotychczas) Piccinino (co znaczy: mały). Rzecz się dzieje w Sycylii. Wiele pięknych rzeczy; nie wątpię, że się Ludwice więcej spodoba od Lukrecji , która tu także mniej entuzjazmu wznieciła od innych. Piccinino jest sobriquet (przezwisko) dane jednemu z bandytów tamtejszych od wzrostu jego. Są piękne charaktery kobiet i mężczyzn, wiele naturalności i poezji, pamiętam, z jaką przyjemnością słuchałem lektury. Teraz znów coś nowego zaczyna pisać, ale w Paryżu ani miała momentu spokojnej myśli. - Jeszcze trzy dni minęło, dziś 18-ty. Wczoraj 7 lekcji dać musiałem niektórym, co na odjezdnym. Wieczorem zamiast ubierać się i wyjeżdżać aż na Faubourg St. Germain, poszedłem z Alkanem widzieć Arnala na wodewilu w nowej sztuce pana Duvert pod tytułem: Ce que femme veut [10] . Zabawny Arnal, jak zwykle opowiada publiczności, jak mu się psipsi chciało na chemin de fer [11] i jak nigdzie, aż do Orleanu nie mógł wysiąść. Ani słowa nie ma nieprzyzwoitego, a wszyscy się domyślają, i śmiech ogromny. Raz mówi, że się zatrzymali i że chciał wysiąść, ale mu powiedzieli, że się zatrzymują pour prendre de l’eau pour la machine et cela n’était pas son affaire du tout [12] i tym podobne. Dziś 19-ty. Wczoraj list z Nohant przerwał mi. Otóż p. S. mi pisze, że będzie tu na końcu przyszłego miesiąca, żeby na nich czekać. Zapewne o zamęście Sol idzie (ale już nie z tym, o którym Wam pisałem). Niech im Bóg da dobre rzeczy. W ostatnim liście byli wszyscy weseli, więc mam dobrą nadzieję. Jeżeli kto, to p. S. warta szczęścia. W ten moment Turczynowicz mi przynosi Stefaniego śpiewy religijne, ale ich widzieć nie mogę przed jego wyjazdem, bo opowiada, że dziś wyjeżdża. Dałem mu słowo podziękowania, bo go żądał na piśmie. Jeżeli tam Stefaniego gdzie spotkacie, powiedzcie podziękowanie, jako też i Kolbergowi za jego mozolną pracę. Kończę, muszę dać lekcję młodej Rothschildowej, potem jednej marsylce , potem Angielce , potem Szwedce i przyjąć o 5-tej jedną familię z Nowego Orleanu, którzy od Pleyela rekomendowani. Potem na obiad do Léo, na wieczór do Perthuisów i spać, jeżeli będzie można. Ściskam Was. Nowak zapewne już u Was. Wernik zdrów; zaczynamy się trochę uczyć. Tytusa uściskajcie i o nim mi piszcie, także o Dreznie. Lorki tu nie ma; pisała mi z Drezna, poczciwa. Méry pisał mi z Rzymu; jedzie do Hières, gdzie są Zofia Rozeng[artówna], która dosyć zdrowa i szczęśliwa; pisali mi. Mameczkę ściskam najserdeczniej i Was wszystkich. F. Ch. Jasio mi pisał, że zdrów, ale, ale! że myśli serio się brać do pracy, na swoje rachować tylko siły. Wiele rzeczy zapominam może pisać interesujących Was, a mniej interesujące piszę, ale przebaczcie, bo nie mam zawsze jednakowo dysponowanej głowy; dziś jestem zdecydowany posłać ten wieczny list, więc kontentujcie się nowiną, żem zdrów i że dziś słońce pierwszy raz od tygodnia. 
 [1]   Crises – przesilenia, kryzysy chorobowe.  [2]   Garde-malade – pielęgniarka.   [3]   Cerise – wiśnia.   [4]   Et imaginez-vous... le nom – i proszę sobie wyobrazić, przedstawił go jakiś głupiec, którego nawet nazwiska nie znam.  [5]   Ami intime – serdeczny przyjaciel.   [6]   Garçon... bon [ ne ] musique – kelner, kawa, świeca, dorożka, obiad, ładna panna, dobra muzyka.   [7]   On a crié... ter – krzyczano bis, krzyczano ter (gra słow: fr. la terre – ziemia i łac. ter  - po raz trzeci).   [8]   Je n’ai... écrit cela – zupełnie sobie nie przypominam, bym to pisał.   [9]   Charité – dobroczynność.   [10]   Ce que femme veut – to, czego chce kobieta.   [11]   Chemin de fer – kolej.   [12]   Pour prendre... du tout – by nabrać wody do lokomotywy, a jemu wcale nie o to chodziło. "," List Fryderyka Chopina do rodziny w Warszawie, „Naydroższe kochania. Jeżeli zaraz się nie | odpisze [...]”, sygn.: „Ch”, [Paryż], [1\/04\/1847–]19\/04\/[1847], s. 4. "
268,['Fryderyk Chopin'],['George Sand'],Paryż,Nohant,1847-04-10,,"[Paryż], sobota, [10 kwietnia 1847]",List Fryderyka Chopina do George Sand," Dziękuję za dobre nowiny. Zakomunikowałem je Maurycemu, który ma do Pani napisać. Jest zdrów i ja również. Tutaj wszystko jest tak, jak wówczas gdy Pani wyjeżdżała, nie ma ani fiołków, ani żonkilów, ani narcyzów w ogródku. Zabrano Pani kwiaty, zdjęto firanki, oto wszystko. Życzę szczęścia, dobrego humoru, proszę dbać o siebie, proszę napisać słówko o wszystkim, gdy tylko Pani będzie mogła. Oddany Ch. Dla młodzieży [pozdrowienia]. 
   "," List Fryderyka Chopina do George Sand w Nohant, „Merci pour Vos bonnes nouvelles. [...]”, sygn.: „Ch”, [Paryż], sobota, [10\/04\/1847], s. 2. "
270,['Fryderyk Chopin'],['George Sand'],,Nohant,1847-04-21,,"Środa, [28 kwietnia 1847]",Do George Sand w Nohant," Maurycy wyjechał wczoraj rano w dobrym zdrowiu i w piękny dzień. List Pani nadszedł po jego wyjeździe. Spodziewam się jeszcze jednego listu od Pani, w którym określi Pani dzień swego przybycia, aby kazać napalić w Pani pokojach. Życzę więc dobrej pogody, pięknych myśli i wszelkiego szczęścia, które świat dać może. Pani oddany Ch. Dla młodzieży [pozdrowienia]. ",
271,['Fryderyk Chopin'],['George Sand'],Paryż,Nohant,1847-04-29,,"[Paryż], czwartek, 29 [kwietnia 1847]",Do George Sand w Nohant," Czyni Pani cuda w pracy, lecz to mnie nie dziwi. Bóg Pani pomaga. Pani jest zdrowa i będzie zdrowa. Firanki są jeszcze tutaj. 30-ty to już jutro. Nie spodziewam się jednakże Pani nieotrzymawszy jeszcze ostatecznego słowa. Pogoda ładna, listki chciałyby się zacząć rozwijać. Będzie Pani miała ładną podróż nie pozbawiając się godzin spoczynku; proszę o słówko w wilię wyjazdu, bo trzeba jeszcze napalić w Pani pokojach. Proszę dbać o siebie. Życzę spokoju i szczęścia. Pani oddany Ch. Dla młodzieży [pozdrowienia]. ",
272,['George Sand'],['Maria de Rozières'],Nohant,Paryż,1847-05-08,,"Nohant, 8 maja 1847",George Sand do Marii de Rozières w Paryżu," Droga przyjaciółko, jestem przerażona. A więc to prawda, że Chopin był bardzo chory? Księżna Czartoryska pisała mi o tym donosząc, że niebezpieczeństwo już minęło, lecz co się stało, że Pani do mnie nie pisze? Jestem chora z niepokoju i w głowie mi się mąci, gdy piszę. Nie mogę odjechać od mej rodziny w takiej chwili, gdy nawet nie ma tu Maurycego, by zachować pozory i uchronić siostrę przed różnymi krzywdzącymi podejrzeniami. Cierpię bardzo, zapewniam Panią. Proszę do mnie pisać, błagam Panią! Chopinowi proszę powiedzieć o mnie, co Pani będzie uważała za stosowne. Ja nie śmiem pisać do niego, obawiam się go wzruszyć, boję się, że jest raczej przeciwny małżeństwu Sol i że za każdym razem, gdy o tym wspomnę, będzie doznawał przykrego wstrząsu. Jednakże nie mogłam z tego robić przed nim tajemnicy i musiałam postąpić tak, jak to uczyniłam. Nie mogę robić z Chopina ani głowy rodziny, ani rady familijnej; moje dzieci nie zgodziłyby się na to, a ja straciłabym swą godność. Dobranoc, moja najmilsza, proszę pisać. George. ",
274,['Józef Elsner'],['Fryderyk Chopin'],Warszawa,Paryż,1847-05-12,,"[Warszawa, 12 maja 1847]",Józef Elsner do Fr. Chopina w Paryżu," Kochany Fryderyku! Polecam Ci pisarza tego, który się od kantoru bankierowskiego uchylił i sobie karierę artysty obrał jedynie z zamiłowania muzyki, którą kocha, i pracuje nad nią z prawdziwym ukon[ten]towaniem. Jest to osobliwość muzyczna. A zatem proszę, ażebyś jego żądaniom zadośćuczynić raczył. Przy tym donoszę, że za parę miesięcy może wyjdą moje listy o muzyce i jej harmonii. Przyślę Ci przez okazję egzemplarz. Twój Cię kochający wielbiciel i przyjaciel Józef Elsner. ",
275,['Eugène Delacroix'],['George Sand'],Paryż,Nohant,1847-05-12,,"[Paryż, 12 maja 1847]",Eugeniusz Delacroix do George Sand w Nohant," [...] Pani Marliani mówiła Pani o zdrowiu Chopina. Miał bardzo gwałtowny atak astmy, ale już przyszedł do siebie, podziwiajmy cywilizację, która, zdawałoby się, wymyśliła miasta, by zbierać ludzi, a oto w tydzień potem, u drzwi tego drogiego przyjaciela, dowiedziałem się, i to przypadkiem, że był w tak niebezpiecznym stanie. Teraz, z nastaniem ciepła, polepszy mu się na pewno. ",
276,['George Sand'],['Adolf Gutmann'],Nohant,Paryż,1847-05-12,,"Nohant, 12 maja 1847",George Sand do Adolfa Gutmanna w Paryżu," Dzięki, mój poczciwy Panie Gutmann, dzięki z głębi serca za przedziwną opiekę, którą go Pan otacza. Wiem dobrze, że nie czynisz tego dla mnie, lecz dla niego, dla siebie samego, ale mimo to poczuwam się do obowiązku wdzięczności. Jakże mi boleśnie, że mnie to spotyka właśnie teraz. Zaiste zbyt wiele utrapień na raz. O, gdybym była otrzymała wiadomość o niebezpieczeństwie, w jakim się znajdował, rychlej od zapewnienia, że niebezpieczeństwo minęło, byłabym zmysły postradała. On nie wie o tym, że doniesiono mi o jego chorobie; widocznie pragnie, żeby wszystko przede mną ukrywano, szczególniej dlatego, że zna troski, które mnie obecnie trapią. Wczoraj do mnie pisał, jak gdyby nic nie zaszło, a ja mu odpisałam, jakbym o niczym nie wiedziała. Niech mu więc Pan nie mówi, że piszę do Niego i że przez 24 godziny niezmiernie cierpiałam. Grzymała pisze mi tyle dobrego o Panu sławiąc ofiarność i poświęcenie, z którym zastępowaliście mnie przy nim wszyscy, a zwłaszcza Pan; winnam Panu przeto oświadczyć, że wiem o tym dobrze i że moje serce będzie Ci za to zobowiązane rzetelnie i na wieki... Do rychłego zobaczenia, drogie dziecię; przyjmij me macierzyńskie błogosławieństwo. Oby ono Ci tyle szczęścia przyniosło, ile go pragnę dla Ciebie. George Sand. ",
273,['Emil Jenike'],['Fryderyk Chopin'],Warszawa,Paryż,1847-05-12,,"Warszawa, d. 12 maja 1847",Emil Jenike do Fr. Chopina w Paryżu," Szanowny Mistrzu. Z rodzinnej strony poczynający zawód swój zwolennik sztuki odzywa się do Ciebie głosem nieśmiałym, lecz pełnym uwielbienia, do Ciebie, który byłeś i będziesz zawsze dla niego niedościgłym Ideałem. Racz, Mistrzu czcigodny, przyjąć poświęcenie tej pierwszej nieledwie pracy mojej i chciej na nią spojrzeć okiem pobłażającym. Zapewne, że ona niegodna ozdoby Twojego imienia, które świat cały ze czcią i z uniesieniem powtarza, lecz niech to imię będzie dla niej tarczą, pod której osłoną śmiało w świat puścić się może, niech ją otoczy potęgą swej chwały i niech się stanie zachętą dla słabego siłą, lecz silnego zapałem ucznia Twojego. Skreślone poniżej ręką Szanownego Nestora muzyków warszawskich wyrazy niechaj za mną przemówią i poprą zbyt śmiałą prośbę moją; niech za mną przemówi i to, że jestem Twoim rodakiem, że byłem kiedyś uczniem Twojego ojca, jak dziś, choć w oddaleniu, zostałam Twoim. Z uwielbieniem i głębokim szacunkiem Emil Jenike. ",
278,['Fryderyk Chopin'],['George Sand'],Paryż,Nohant,1847-05-15,,"[Paryż], sobota, [15 maja 1847]",Do George Sand w Nohant," Jak wyrazić Pani, ile przyjemności sprawił mi list Pani przed chwilą odebrany i jak mię zajęły szczegóły dotyczące wszystkiego, co Panią teraz interesuje. Nikt z przyjaciół Pani, jak Pani doskonale wie, nie życzy szczerzej ode mnie szczęścia Pani dziecka. Toteż proszę to jej ode mnie powiedzieć. Jestem już zdrów. Niech Bóg darzy Panią zawsze siłami i energią. Życzę spokoju i szczęścia. Szczerze Pani oddany Ch. ",
280,['Fryderyk Chopin'],['Solange Clésinger'],Paryż,Nohant,1847-05-16,1847-05-31,"[Paryż, druga połowa maja 1847]",Do Solange Clésinger w Nohant," Prosiłem już przed paru dniami Matkę Pani, aby złożyła Pani moje najserdeczniejsze życzenia na przyszłość – dziś nie mogę sobie odmówić powiedzenia Pani, jaką przyjemność zrobił mi Jej miły liścik, z którego widzę, że Pani jest tak szczęśliwa. Jest Pani u szczytu szczęścia – i taką chciałbym Panią widzieć zawsze. Z całej duszy życzę Pani niezmiennej pomyślności Ch. Do rychłego widzenia, mam nadzieję. ",
279,['George Sand'],['Fryderyk Chopin'],Nohant,,1847-05-20,,"Nohant, 20 maja 1847",Zawiadomienie o ślubie Solange Dudevant," Pani George Sand ma zaszczyt zawiadomić o ślubie swej córki, Panny Solange Sand z Panem Clésinger. ",
281,['George Sand'],['Wojciech Grzymała'],Nohant,Paryż,1847-06-01,1847-06-30,"[Nohant, czerwiec 1847]",George Sand do Wojciecha Grzymały w Paryżu," [...] Cieszę się, mój przyjacielu, jak tylko można, z zamążpójścia mej córki. Jest ona pełna miłości i szczęścia, a Clésinger wydaje się być jej godny, bo kocha ją szalenie i jest w stanie stworzyć jej życie, o jakim ona marzy. Lecz to wszystko jest obojętne, bo cierpi się w każdym razie, gdy powzięło się podobne postanowienie. Wyobrażam sobie, że Chopin także musiał bardzo cierpieć, gdyż nie znane mu były okoliczności i wobec tego nie mógł mi radzić. Co prawda w sprawach realnych, życiowych nie można było brać pod uwagę jego rad, bo nigdy nie widział wydarzeń w prawdziwym świetle ani nie zdawał sobie dokładnie sprawy z natury ludzkiej. Dusza jego napełniona jest wyłącznie poezją i muzyką, dlatego nie może znieść tego, co jest niezgodne z jego zapatrywaniami. Poza tym jego wpływ na moje sprawy rodzinne oznaczałby dla mnie utratę mego autorytetu wobec dzieci. Pomów z nim o tym i staraj się przekonać go ogólnie, by przestał zajmować się zbytnio sprawami moich dzieci. Jeśli mu powiem, że Clésinger (którego nie znosi) jest godzien naszego zaufania, jeszcze bardziej będzie go nienawidził i w końcu wywoła nienawiść Solange. Wszystko to jest trudne i niezmiernie delikatne, i nie wiem, w jaki sposób uspokoić tę chorą duszę i dodać jej odwagi, tym bardziej że jest zirytowana wszystkimi staraniami mającymi na celu jej uzdrowienie. Zło, które powoli podkopuje to biedne stworzenie fizycznie i moralnie, zabija mnie od dawna; widzę, iż oddala się ode mnie coraz to bardziej, a nie mogę jednakże uczynić nic dobrego dla niego, bo uczucie zazdrości jest zawsze główną przyczyną jego smutku. Od siedmiu lat żyję z nim jak dziewica. Jeśli istnieje na świecie kobieta, która mogłaby wzbudzić w nim zupełne zaufanie, powinnam nią być ja, lecz on nigdy tego nie chciał zrozumieć. Wiem bardzo dobrze, że wiele osób mię oskarża: jedni za to, że zniszczyłam go gwałtownością mych impulsów zmysłowych, drudzy za to, że me kaprysy doprowadzały go do rozpaczy. Przypuszczam, że wiesz dobrze, ile prawdy jest w tym głosie opinii. Co do niego, skarży się, że go zniszczyłam swym brakiem czułości, podczas gdy ja jestem zupełnie pewna, że byłby umarł na pewno, gdybym postępowała inaczej. Widzisz więc, jakie jest moje położenie w tym nieszczęśliwym stosunku, w którym jestem pod każdym względem jego niewolnicą [...] Stałam się męczennicą! Lecz niebo jest bezlitosne wobec mnie, tak jakbym miała do odkupienia jakieś wielkie zbrodnie. Po mimo wszystkie moje wysiłki i poświęcenia, ten, dla którego czuję miłość czystą, matczyną, staje się ofiarą szaleństwa zmysłów [...] ",
282,['Fryderyk Chopin'],['Justyna Chopin'],Paryż,Warszawa,1847-06-08,,"[Paryż], 8 czerwca [18]47",Do rodziny w Warszawie," A najprzód Imienin winszuję Najukochańszej Mamie – po staremu. Moi Najdrożsi. Odebrałem Wasz poczciwy list i kontent jestem, że Wasze zdrowie znów dobre. – Ja 2-go maja dostałem mocnego ataku astmy i musiałem parę tygodni w domu siedzieć – ale to nie zaszkodziło mi wiele, bo teraz pogoda, zdrów już zupełnie jestem – mówią, że to patent na długie zdrowie – mniejsza o to teraz. Ale to było przyczyną, żem Wam dawno nie pisał. Co się tycze zamęścia Sol, odbyło się to na wsi podczas mojej słabości – szczerze nie gniewam się o to, bo nie wiem, jaką bym minę robił na to wszystko. – On, pan młody, diabeł wie z jakiej familii. Był tu prezentowany i nikomu się nie śniło, że się kiedyś na tym skończy, aż do wyjazdu na wieś ostatniego. Mi się jednakże to zaraz nie podobało, że go matka pod niebiosa wychwalała, że jeździli do jego atelier prawie co dzień pozować biusty – że przyjmowali co dzień kwiaty i rozmaite inne rozmaitości – pieski itd. (dlatego napisałem w przeszłym Waszym liście, że o nim zapewne więcej usłyszycie). Matka kochana, ale za grosz praktycznego rozumu nie ma, zaprosiła go na wieś; on tylko tego chciał – pojechał, a że obrotny, nie mieli czasu się obejrzeć, jak się to wszystko skończyło. Sol się podobały prezenta – bo niby drugi Michel-Ange, bo na koniu jeździ doskonale (był kirasjerem, więc nic dziwnego). Maurycy także był za nim, dlatego że nie cierpiał de Préaux, bo grzeczny i familiant, a ten zaraz zrozumiał i zaczął mu kadzić; dodajcie do tego sekret, jaki matka z tym robiła, więc nie mieli o nim, tylko takie renseignements [1] , jakie jemu się podobało dać – tymczasem, że tutaj wszyscy przyjaciele, i Marliani, i Delacroix, i Arago, i ja, najmizerniejsze co się tycze osoby mieliśmy nowiny. Jako to, że zadłużony, że brutal i bił swoją metressę , którą w ciąży porzucił teraz, żeniąc się itd., itd., że pije (tośmy tu wszyscy widzieli, ale to na karb geniuszu idzie). Słowem, wszyscy artyści, którzy go [za] chetkę pętelkę w Paryżu jako człowieka mają, wydziwić się nie mogą, że go P. Sand za zięcia wybrała. Dotychczas bardzo kontenci wszyscy. – On, jak może, tak grzeczny. – Ona szczęśliwa z nowego stanu – ma kaszmiry i jeździ na koniu, ale roku ja im nie daję po pierwszym dziecku – i matka będzie musiała długi płacić. Mnie się cokolwiek wstydzili, jak byli na wsi, pisać o tym i mam najciekawsze względem tego listy. Na tym najlepiej syn wyszedł – bo nie tylko, że ma szwagra bez głowy pod pewnym względem , z którego on może korzystać, ale jeszcze jego ojciec, godny Pan D., nic Sol nie dał na posag, ale ani szpilki, więc mu się więcej dostanie. Prócz tego owa kuzynka Aug[ustyna], którą on niby miał kiedyś zaślubić, idzie także teraz za mąż za Rousseau, pejzażystę sławnego , godnego, który w tym samym domu, co Clésinger, mieszkał. To, podług mnie, najmędrsze, bo z głowy kłopot i Pani Sand, i synowi zejdzie, bo oboje się bardzo zaawansowali. – Ona utrzymywać całą familię nie licząc dziewczyny, nim za mąż pójdzie, a on z obiecaniem małżeństwa, do którego najmniejszej nie ma ochoty. Dziewczę ładne, więc mu się zdawało, że się kocha, a jak przychodzi do decyzji, tak się młody zawsze cofał. Więc tutaj są teraz wszyscy, żeby ten interes skończyć – i już onegdaj w kościele Notre Dame de Lorette i w mairie [2] zapowiedzi były. – Potem zaraz wyjeżdżają na wieś, nie wiem, czy razem pojadę – szczerze nie chce mi się, bo prócz Pani domu, syna i córki do nowych figur trzeba mi się zwyczaić, a ja dosyć tego już mam. Z tych wszystkich, co Lud. widziała na wsi, ani jednego już nie widać. 5 sług nowych. – Między nami mówiąc, wszyscy dawni przyjaciele prawdziwi P. S. nie mogą się wydziwić temu szczególnemu małżeństwu – nikogo z nich na ślubie nie było. Sol dla mnie grzeczna jak zawsze, on także jak najgrzeczniejszy, ja jak zwykle – ale w duszy mi przykro. – Na świecie paryskim także ten mariage niedobre wrażenie zrobił – bo statua jego, co na ekspozycji była, wystawia kobietę nagą w najindecentniejszej [3] pozycji – tak, że aż pour motiver sa pose [4] trzeba jej było przypiąć węża do nogi – tak się wykręca, że aż strach. Jest to po prostu obstalowana statua przez Moselmanna (brata Pani Lehon, o której Wam nieraz pisałem, byłej belgijskiej ambasadorowej), wystawiająca jego metressę. Jego i innych car c’est une femme entretenue très connue dans Paris [5] . – Więc dziwią się ludzie, że młoda osoba, jak Sol, pasjonowała się do sztukmistrza, co takie dzieła voluptyczne [6] , pour ne pas dire [7] bezwstydne, wystawia. Ale w sztuce nie ma wprawdzie nic bezwstydnego – i istotnie wypuczony brzuch i piersi bardzo pięknie modelowane – zaręczam, że na przyszłą ekspozycję publiczność będzie oglądać pod postacią nowej statuy brzuch i piersi żony jego. Delaroche wszędzie swojej żony nieboszczki malował – a ten będzie zadeczek Sol z marmuru białego skulptował – il est de cette force [8] . – Pani S. mi o nim ze wsi pisała: il est hardi, lettré, actif et ambitieux [9] – to niby zalety! Był to moment szału, który miesiąca nie trwał – nie było nikogo, co by zimnej wody nalał. Pierwszy list jej o projekcie mariażu dostałem 1-go maja, a 21-go już było po ślubie. Szkoda, biorąc rzeczy na prosty rozum – a może i bardzo dobrze, uważając to z tego punktu, że P. S. ekscepcjonalnie zawsze działa – że w ogóle wszystko jej na dobre się obraca – nawet to, co zdaje się niepodobnym na pierwszy rzut oka. Jak ja jej mówię, że ona ma swoją gwiazdę, co ją prowadzi; tym często konsoluję, jak czarne myśli przychodzą. – Jakoż w istocie. Bieda jej z mężem na dobrą się stronę obróciła. Dzieci, które nad wszystko kocha, miała zawsze przy sobie – wychowała je zdrowo i szczęśliwie. Sama przy ogromnej pracy zdrowa – ani na oczy nie zapada napisawszy tyle tomów (przeszło 90 kilka). Wszyscy ją uwielbiają – nieuboga – dobroczynna, zamiast wesela córki dała 1000 fr. dla biednych swojej parafii, jak u nas mówią. – Tylko czasem nieprawdę mówi, ale to wolno romancierowi. – I tak pytała mi się, czy nie wiem co o Mérym – uderzyło mnie to, pytam się dlaczego – skręciła mi odpowiedź i wolała, żebym się znów przypadkiem o jego śmierci dowiedział jak od niej. Otóż wczoraj tak się stało, że Pani żona syna dawnego proprietera naszego ostatniego mieszkania, co Mamie zawiezie za kilka dni tabakiereczkę ode mnie na imieniny – powiedziała mi przypadkiem o tym – myśląc, że dawno wiem. To 3-ci tego roku. Antoś, Sobański Izydor, którego bardzo kochałem, i ten poczciwiec, który z Rzymu jeszcze pisał. Posyłam Ludwice bilecik od P. S. i Panny de Rozières. – Pour me refaire un peu [10] przed przyjazdem P. S. byłem u Albrechta na wsi w Ville d’Araye w okolicach Paryża, niedaleko Wersalu. Moja chrzestna córka już duża dziewczynka, jak Ludka, i b. ładna. Żeby które z Was wyjeżdżało tego roku, może bym się był nad Ren ruszył. Szkoda, że Tytusa fabryka trzyma. Uściskajcie go. Bawią mnie Marynie i Olesie. Niech im Pan Bóg da dobre rzeczy. – Dziś 9-tego. Wczoraj nie mogłem posłać tego listu, bo miałem jeszcze kilka lekcji do wyekspediowania, które mnie trzymały. Poczciwe moje uczennice, nie uwierzycie, jakie grzeczne. Wczoraj młoda Rothschildowa przysłała mi un verre d’eau , bardzo ładny, z wyzłacaną tacką i łyżeczką – kielich kryształowy avec un pied en vermeille – ciselé et dans un charmant écrin [11] . – Nie mam jeszcze Waszych robót, ale zawczasu dziękuję Wam najserdeczniej i proszę Was, żebyście sobie oczów nie psuły na takie rzeczy. Bądźcie zdrowi i kochani tak jak zawsze. – Jak Was kocham, tak teraz zdrów jestem zupełnie. Ile mogę, spokojny, chociaż się Wam przyznam, że to zamęście niedobre z Sol, którą od 10 lat zwykle co dzień widziałem i często między nią i matką pośrednikiem byłem, trochę mi przykre wrażenie zrobiło. De Préaux mi żal, ale się bardzo dobrze spisał i grzecznie wziął to wszystko, tak że nic przeciw niemu powiedzieć nie mogą, tylko że się odechciało. – Co się mojej muzyki tycze, drukować teraz zaraz będę moją Sonatę z wiolonczelą – co Now. słyszał - nowe Mazurki także. – [Dopisek:] Franchomme co dzień mnie odwiedza i kłania się Ludwice. Gavary poczciwa, którą wczoraj widziałem, także. [Dalszy ciąg listu:] Wczoraj pozowałem znów u Scheffera, portret idzie. – Winterhalter zrobił także mały ołówkowy dla mojego starego przyjaciela Planat de la Faye (o którym Wam kiedyś pisałem). – Bardzo podobny. Winterhalter Wam zapewne z imienia znany, poczciwy i dobry, i z wielkim talentem. Także Lehmann (o którym także musicie wiedzieć) zrobił mój mały portret dla Leona – ale to wszystko ani się umywało co do podobieństwa do tego, co ma Ludwika przez P. S. - P. S. napisała nową rzecz podczas mojej niebytności, skończyła teraz, pod tytułem Celio Floriani . Nie znam, ale mówiła mi, że krótkie i że rzecz traktuje o sztuce dramatycznej. Jeszcze nie wiem, w którym dzienniku wyjdzie. – Lorka pisała temu parę czasów z Drezna do mnie, alem nie odpisał – moim zwyczajem. Dobre stworzenie – nie dziwuje się niczemu. Ponieważ Ludw. ciekawa detaliów o zięciu P. S. – otóż: Ojciec jego jest skulptorem w Besançon – znany tam, ale nigdzie indziej, przez swoją pracę zebrał pewien majątek, który domów kilka w mieście tworzą. Dzieci jest mnóstwo. On będąc młodym chłopakiem był wziętym w opiekę przez kardynała de Rohan – i miał się na duchownego kierować, ale w półroczek go porzucił – wziął się do rysunku i skulptury. – Tu się zaczyna tenebrowe [12] życie – rozmaite niepiękne rzeczy – jako że go wypędzili stąd, wypędzili stamtąd, a kończy wojaż włoski, że musiał przed długami z Florencji uciekać. Ojciec o nim wiedzieć nie chciał, wstąpił do kirasjerów, także tam niedługo bawił. Temu 2 lata zrobił statuę małą, reprezentującą małego fauna, o której dobrze bardzo mówiono. Tego roku ową kobietę i kilka bardzo pięknych biustów, jako też dzieci Aguado i ożenił się z Solange. Przyjacieli nie ma, relacji żadnych. Ojciec jego nie był na ślubie, tylko list napisał. P. S. ani go widziała, tylko o nim przez syna słyszała, o matce tylko mówią, że w koszuli zawsze siedzi, nikt jej nie widział. Miał młodszego brata z sobą, chłopaka z 19 lat, który na obiedzie jednym trochę się upił, z Maurycym pokłócił i którego on od siebie odprawia. Ten chłopak tylko mu komisje robił. – Sam ma 33 lat, a Sol 18. Różnica zdaje mi się za wielka. De Préaux miał 25. – Pierwszy raz był Clésinger prezentowany tutaj temu rok przez Pana d’Arpentigny, eks-kapitana, dowcipnego, zabawnego Francuza, który dowiedziawszy się, że Sol ma za mąż iść za jego prezentowanego , napisał list do matki (o którym ja wiem), delikatnie mówiąc, że prezentował kogoś, co ma talent, ale którego osoby nie garantissuje – i owszem, za obowiązek sobie poczytuje oświecić pod tym względem matkę, ponieważ on go do domu wprowadził. – Ale P. S. n’a pas tenu compte de cela [13] . Odpisała mu list grzeczny, a on od tego czasu nogi tu nie postawił i powiedział P. Marliani, że nie można żądać od niego, żeby bywał w domu, gdzie za syna przybrano tego , o którym on tyle złego w najlepszej chęci napisał i z najszczerszej duszy, i przekonania. To wszystko są rzeczy na łokieć zwyczajnego towarzystwa mierzone. Ale ponieważ tu ze świata nic sobie zwykle nie robią, więc ani o takich rzeczach myślą, i może lepiej. – Jeżeli u Was piękny czas, to tu teraz zimno od kilku dni – i dużo katarów. Mówią, że doktorzy wprowadzili modę, żeby po obiedzie, to jest około 8-ej, wyjeżdżać na spacer do Champs Elysées, żeby się zakatarzyć. – Jakoż istotnie teraz wieczorem szeregi pięknych powozów w alejach elizejskich napełnione damami w toaletach widać, zamiast co przeszłego roku od 4-tej do 6-tej bywało. – Wiecie, wynalazek eterowy dotychczas nie ma evenementu ogólnego, co by go zakasował. Paryż, chociaż lato, jeszcze niezupełnie pusty, bo jeszcze izby trwają i dużo zagranicznych. Opera nietęga. Pani Stolz już porzuciła scenę i teraz po prowincji daje się słyszeć nim nad Ren pojedzie. Panna Lind furorę robi w Londynie. – Pani Viardot ma być teraz w Frankfurcie. Spodziewają się albo jednej, albo drugiej tutaj na zimę. – Panna Rachel (piękna bardzo w Atalii ) także na swój urlop czy odpoczynek do Holandii jedzie. Duprez już zupełnie głosu w ten moment nie ma – może wróci z odpoczynkiem. Davida Colomb tylko jednym masztem się porusza. – Ale co paryską publiczność teraz interesuje, to Hippodrom – gdzie pod gołym niebem (tak jak nasza Heca, tylko do ostatniej potęgi podniesiona – Bartek widzi, że algebrę umiem), gdzie wystawiają w kostiumach najautentyczniejszych dawne turnieje i gonitwy – personel składa się z kilkuset koni i ludzi. Ludzie dodatek. Sławnie teraz wystawiają w kostiumach z czasów Franciszka I-go ( Le Camp du Drap-d’or ) turniej do złudzenia – przepychy ubiorów – i kobiety – i pazie – i wszystko, co tylko sobie wystawić można. Nigdy w wielkiej Operze bogatszych kostiumów i armurów [14] nie mieli. Spadają z konia umyślnie – biją się w zbrojach starożytnych i zrzucają się na łeb – każdy z herbem wyekwipowany – słońce się we wszystkich zbrojach przegląda – blask – tętnienie i brzęk armurów, słowem, spektakl jak tylko można najszczególniejszy. Każdy z tych aktorów, których rola się kończy i zaczyna na dobrym ubraniu, myśli, że jest owym dukiem, owym contem, owym księciem, którego przedstawia. A owe kobiety myślą, że są damami istotnie owymi, o które się biją albo które zwycięzcom dodają ducha swoją pięknością i przymiotami. – Chrzestnego mojego pozdrówcie i Elsnera, i wszystkich. Nowaka także i podziękujcie mu ode mnie, że Wam wszystko zawiózł. – Wernikowi niewiele lekcji jeszcze dałem, ale czasu wiele nie mam, powoli to się tam zrobi i co z niego – powiada mi, że pracuje podług tego, com mu powiedział, i że lepiej idzie. – Pleyel bardzo chorował na febrę, teraz kupił une propriété [15] koło Montmorency i tam lato przebywa. – Co dzień przez kolej żelazną jest w Paryżu w swej fabryce od 12-tej do 5-tej – potem tam świeżego powietrza używa. Dziś o 4-tej mam u siebie przyjaciół z Tours – (Forest), którym obiecałem zagrać sonatę z Franchommem. – Przerobił, jak wiecie, moją Sonatę z marszem na orkiestrę – a jedno notturno wczoraj mi przywiózł, pod które podłożył słowa O salutaris i które dobrze się śpiewa. Drzwi się nie zamykają u mnie od rozmaitych wizytatorów, których z kwitkiem puścić czasem nie mogę. – Powinienem za niegrzecznego dawno uchodzić, ale jakoś jeszcze nie. – Ściskam Was serdecznie. Znów Wam napiszę niedługo. Odpiszcie mi. – Mameczce wszystkiego najszczęśliwszego. Najprzy[wiązańszy] Ch. Ludwikę, Izabelę ściskam. Ten list więcej Ludwikę, co zna tutejszych, jak Was obchodzić będzie - ale do Was wszystkich adresuję i wiem, że sobie niektóre rzeczy zostawicie. – Antka i Kalasantego, i dzieci ściskam. 
 [1]   Renseignements  – informacje.   [2]   Mairie  – merostwo, gdzie się mieści urząd stanu cywilnego.   [3] Najindecentniejszy (z fr. indécent ) – najbardziej nieprzyzwoity.   [4]   Pour motiver sa pose  – dla umotywowania pozy.   [5]   Car c’est une femme... dans Paris  – bo to kobieta lekkiego prowadzenia, bardzo znana w Paryżu.   [6] Voluptyczny – lubieżny.   [7]   Pour ne pas dire  – żeby nie rzec.   [8]   II est de cette force –  to do niego pasuje; to tego rodzaju typ.   [9]   Il est hardi... ambitieux – jest śmiały, wykształcony, czynny i ambitny. [10]   Pour me refaire un peu  – by się nieco poprawić.   [11]   Avec un pied... écrin  – z podstawą z pozłacanego srebra, cyzelowaną, w uroczej szkatułce.   [12] Tenebrowe – ciemne.   [13]   N’a pas tenu compte de cela  – nie wzięła tego pod uwagę.   [14] Armur (z fr. armure ) – zbroja.   [15]   Une propriété  – posiadłość. ",
283,['George Sand'],['Ludwika Jędrzejewiczowa'],Nohant,Warszawa,1847-06-08,,"[Nohant, czerwiec 1847]",George Sand do Ludwiki Jędrzejewiczowej w Warszawie," Nie mam ani papieru, ani pióra, ani czasu. Głowa mi pęka, tyle mam roboty, ponieważ w przyszłym tygodniu wydaję za mąż przybraną córkę, a zaledwie wybrnęłam z kłopotów i spraw związanych z ostatnim ślubem. Ale kocham Cię i pragnę Ci podziękować za wszystko, co w Twoim liście było dobrego, serdecznego i doskonałego. Moja droga, ufam, że wszystko będzie dobrze. Staram się o to, ile mogę. Chop. miewa się wcale nieźle. Dowiedział się bolesnej nowiny o śmierci W[itwickiego], o czym ja już wiedziałam. Bywaj zdrowa, moja ukochana Ludwiko. Serdeczności dla Twoich. Serce me należy do Ciebie. Solange Cię ściska i kocha. ",
284,['Fryderyk Chopin'],['Breitkopf & Härtel company'],Paryż,Lipsk,1847-06-30,,"Paryż, 30 czerwca 1847",Do firmy Breitkopf & Härtel w Lipsku," Ja, niżej podpisany, Fr. Chopin, zamieszkały w Paryżu przy ul. St. Lazare nr 34, potwierdzam, że sprzedałem pp. Breitkopf i Härtel, Lipsk, niżej wymienione utwory mojej kompozycji, a mianowicie: Op. 63. Trzy Mazurki na fortepian. Op. 64. Trzy Walce na fortepian. Op. 65. Sonata na fortepian i w-czelę. Oświadczam, że odstąpiłem im moje prawa własności bez jakichkolwiek zastrzeżeń ani ograniczeń po wszystkie czasy i na wszystkie kraje z wyjątkiem Francji i Anglii i potwierdzam odbiór umówionego honorarium, na które zostało wystawione osobne pokwitowanie. F. Chopin. ",
285,['Solange Clésinger'],['Fryderyk Chopin'],La Châtre,Paryż,1847-07-18,,"[La Châtre, 18 lipca 1847] Niedziela wieczór",Solange Clésinger do Fr. Chopina w Paryżu," Mój drogi Chopinie! Jestem chora; podróż dyliżansem z Blois bardzo mię zmęczy. Czy zechce Pan pożyczyć mi swego powozu, bym nim mogła powrócić do Paryża? Proszę mi odpowiedzieć natychmiast . Ażeby powrócić, czekam na Pana odpowiedź w La Châtre, gdzie cierpię niewygody. Opuściłam Nohant na zawsze po najokropniejszych scenach ze strony mej matki. Proszę na mnie zaczekać przed opuszczeniem Paryża, bardzo pragnę się widzieć z Panem zaraz. Odmówiono mi kategorycznie Pana powozu. Więc, jeśli Pan chce, bym z niego korzystała, proszę napisać słowo pozwolenia, które prześlę do Nohant, by kazać go zabrać. Adieu , do rychłego widzenia, mam nadzieję. Solange. Proszę adresować do p. Simonet w La Châtre. ",
286,['Fryderyk Chopin'],['Solange Clésinger'],Paryż,La Châtre,1847-07-21,,"[Paryż, 21 lipca 1847] Środa",Do Solange Clésinger w La Châtre," Z przykrością dowiedziałem się, że Pani jest chora. Spieszę oddać mój powóz do Pani dyspozycji. Pisałem o tym do matki Pani. Proszę się oszczędzać. Pani stary przyjaciel Ch. ",
288,['Fryderyk Chopin'],['George Sand'],Paryż,Nohant,1847-07-24,,"[Paryż], 24 lipca [1847]",Do George Sand w Nohant," Nie moją rzeczą jest mówić Pani o p. C[lésinger]. Nawet moja myśl oswoiła się z jego nazwiskiem dopiero od chwili, kiedy Pani oddała mu swą córkę. Gdy chodzi o nią, nie może być dla mnie obojętna. Pani pewno pamięta, że wstawiałem się do Niej za Jej dziećmi bez różnicy, ilekroć była ku temu sposobność, będąc przeświadczony, iż przeznaczeniem Pani jest kochać je zawsze – są to bowiem jedyne uczucia, które się nie zmieniają. Nieszczęście może je przesłonić, ale nie może wypaczyć. To nieszczęście jest widocznie bardzo potężne, skoro sprawiło, że serce Pani nie chce słyszeć o córce, w chwili gdy waży się jej przyszłość, w okresie gdy stan jej fizyczny wymaga bardziej niż kiedykolwiek matczynej troskliwości. Wobec wydarzenia tak poważnego, które rani Pani najświętsze uczucia, nie będę wspominał o tym, co mnie dotyczy. Czas zrobi swoje. Poczekam – zawsze ten sam . Oddany Pani Ch. [Pozdrowienia] dla Maurycego. ",
287,['George Sand'],['Fryderyk Chopin'],Nohant,Paryż,1847-07-28,,"[Nohant, wtorek, [lipiec 1847]",George Sand do Fr. Chopina w Paryżu," Zamówiłam wczoraj konie pocztowe i miałam zamiar – sama będąc bardzo chora – pomimo tej okropnej pogody wyruszyć kabrioletem. Pana milczenie zaniepokoiło mnie do tego stopnia, że chciałam pojechać na jeden dzień do Paryża, by dowiedzieć się o Pańskie zdrowie. Pan tymczasem wszystko sobie rozważył i Jego odpowiedź jest bardzo spokojna. Niech więc tak będzie, drogi przyjacielu, czyń, co Ci teraz serce dyktuje – biorąc głos instynktu za głos sumienia. Rozumiem to doskonale. Jeśli chodzi o moją córkę, to choroba jej nie daje powodu do większego niepokoju niż w zeszłym roku, a poza tym ani moja gorliwość, ani opieka, ani rozkazy, ani groźby nie zdołały jej skłonić, by przestała postępować jak ktoś, kto chce chorować. Nie wypada jej się przyznać, że jest jej potrzebna miłość matki, której nie cierpi, którą oczernia, której najświętsze uczynki i dom bruka nikczemnymi słowy. Panu podoba się słuchać tego wszystkiego i może nawet w to wierzyć. Nie będę prowadzić walki tego rodzaju, budzi ona we mnie obrzydzenie. Wolę widzieć, że Pan przechodzi na stronę wroga niż bronić się przed wrogiem, którego wydało me łono i którego wykarmiłam własną piersią. Niech więc Pan otacza ją opieką, jeśli zdaniem pańskim, jej winien się Pan poświęcić. Nie będę mieć o to żalu do Pana, lecz zrozumie Pan, że się oszańcowuję w mej roli znieważonej matki i że odtąd nic nie zdoła mnie skłonić do wyrzeczenia się tego autorytetu i tej godności. Dość długo byłam oszukiwana, dość długo byłam ofiarą. Wybaczam Panu i na przyszłość nie będę Mu robić więcej wyrzutów, ponieważ Jego wyznanie jest szczere. Dziwi mnie ono nieco, lecz jeśli tak czuje się Pan wolniejszy i jest Mu wygodniej, nie będę bolała nad tą dziwną zmianą frontu. Bóg z Tobą, mój przyjacielu, obyś Pan wyleczył się szybko ze wszystkich swych dolegliwości, ufam, że to teraz nastąpi (mam swe powody ku temu), i będę dziękować Bogu za to dziwaczne zakończnie w imię dziewięciu lat wyłącznej przyjaźni. Proszę mi czasem przesłać wiadomości o sobie. Powracać do innych spraw byłoby rzeczą daremną. G. S. ",
294,['Fryderyk Chopin'],['Solange Clésinger'],Paryż,Besançon,1847-09-02,,"[Paryż], sobota, 2 października [1847]",Do Solange Clésinger w Besançon," Właśnie pisałem do Pani z podziękowaniem za wizytę kancelisty p. Bouzemonda oraz z zapytaniem o nowiny, gdy doręczono mi dobry list Pani. Wzmocnił mnie bardziej niż flakon Molina, bo oto jestem gotów dać się zabrać p. Rothschild na kilka dni do jego posiadłości w Ferrière. – Biedny Enrico zmarł przed 3 dniami w zakładzie dla umysłowo chorych (pani Marl[iani] wynajęła swój apartament i zamieszkała w hotelu). Zaczyna odczuwać brak poczciwego Enrico. Wczoraj przyszła mnie odwiedzić i powiedzieć mi, że jest zdziwiona, iż nie otrzymuje odpowiedzi z Nohant na swój ostatni list. (Musiała, swoim zwyczajem, postawić kilka niestosownych pytań.) Nikt nie ma wiadomości; ani Grzym., ani Delacroix, który szczerze żałuje, że Pani nie widział, ani panna de R[ozières], której zapowiedziałem Pani list. Myśli wkrótce rozpocząć swe wykłady w Chaillot. Ja już rozpocząłem, moje lekcje, a jedna nawet czeka, aż skończę tę stronicę, którą chciałbym zapełnić różnego rodzaju dobrymi nowinami, ale ponieważ ich nie ma, odkładam pióro i życzę Wam obojgu wszelkich możliwych pomyślności, dziękując Pani z całej duszy za Jej dobre słowa. Moja stara przyjaźń na zawsze i na zawsze. Ch. Proszę ode mnie uścisnąć rękę mężowi i poprawić moją francuszczyznę, jak niegdyś. ",
289,['Fryderyk Chopin'],['Wojciech Grzymała'],,Paryż,1847-09-15,1847-09-17,"17 [15] Sept 1847, środa",Do Wojciecha Grzymały w Paryżu," X-żna Marcellina przyjechała na parę tygodni. X-stwo reszta jeszcze w Dieppe. Ja słaby jednakowo, pomieszkania znaleźć nie mogę. Jeżeli możesz, to przyjdź. Mam nadzieję, żeś zdrów. Tutaj już brzydko zaczyna być na dworzu. Napisz słowo, jeżeli nie przyjdziesz. Twój do zgonu Ch. ",
290,['Fryderyk Chopin'],['Solange Clésinger'],Paryż,Besançon,1847-09-18,,"Paryż, sobota, 18 września 1847",Do Solange Clésinger w Besançon," Dziękuję serdecznie za dobre nowiny. Saszetka jest już u mnie, a pannę de R[ozières] zawiadomiłem, że Pani do niej napisze. Wjeżdżałem w podwórze Lafitte et Cie jedną bramą tego dnia, kiedy Pani wyjeżdżała drugą; było to bardzo proste, miałem siódemkę na powozie. Dlatego też nie odpowiedziałem Pani od razu wczoraj, 17-go, ażeby list mój zastał Panią jeszcze w Besançon. Będzie więc Pani zwiedzała piękne Franche-Comté; proszę nie zapominać o mnie w swych podróżach, abym wiedział, gdzie do Pani pisać. Mój Szwed mnie opuścił, a ja nie mogę za nim jechać do Sztokholmu. Ciągle nie ma wiadomości. Niech Pani zdrowie nadal służy. Proszę pozwolić uścisnąć sobie serdecznie dłoń; łączę najlepsze życzenia dla Pani i jej męża. Ch. ",
291,['Kamila Billing de Courbonne'],['Fryderyk Chopin'],,Paryż,1847-09-21,,"Wtorek, 21 września 1847",Kamila Billing de Courbonne do Fr. Chopina w Paryżu," Pani Emilia de Girardin poleciła mi prosić, by Pan jutro wieczorem najpóźniej o godz. 8 i pół poszedł do lunatyczki, która wpada w ekstazę pod wpływem muzyki; mieszka ona na parterze rue de Chaillot nr 80, przy Champs Elysées; będzie Pan tam miał spokój, dobry fotel, spotka Pan moją córkę i pannę de la Rue. Nie zmęczy to Pana i jak mnie zapewniono, będzie Pan zachwycony. Żałuję, mój uwielbiany Sylfie, że sama tam nie będę, lecz zrezygnowałam ze wszystkiego oprócz Pana, którego kocham i kochać będę aż do śmierci. C. de Courbonne. Niech się Pan nie obawia ludzi, będzie ich bardzo mało. ",
292,['Solange Clésinger'],['Fryderyk Chopin'],Besançon,Paryż,1847-09-30,,"Besançon, 30 [września 1847] Czwartek",Solange Clésinger do Fr. Chopina w Paryżu," Długo nie pisałam do Pana, mój Chopinku, ale przez wiele dni mieliśmy głowy zajęte wyłącznie wstrętnymi sprawami pieniężnymi. Przez chwilę zdawało się nam, że jesteśmy zgubieni. Nie było możliwe zaciągnąć w jakikolwiek sposób pożyczkę, a trzeba było mieć 8000 fr. na zapłacenie jutrzejszych weksli w Paryżu. Przy tym żadnego sposobu zdobycia pieniędzy w porę, nawet pomimo kredytu ojca, który po prostu wychodził ze skóry. Wreszcie prawdziwie opatrznościowym przypadkiem znalazłam w moim neseserze akcje Cave i otrzymaliśmy za nie 9000 fr. z Luxemburga. Przyzna Pan, wygląda na to, że moja patronka się w to wmieszała i sama umieściła w moim portfelu papiery, które uważałam za bezwartościowe i pozostawiłam w Paryżu. Prawdopodobnie byliby obłożyli aresztem całą budę w Paryżu. Jakaż byłaby nasza sytuacja w cztery miesiące po ślubie, z nazwiskami takimi jak nasze. – À propos , p. Bouzemond osobiście zwróci Panu owe 500 fr. – Pan sam zbyt dobrze zna wartość przysługi, jaką Pan mi oddał, bym starała się ją Panu przypominać. Bez Pana bylibyśmy już wówczas w przykrym położeniu. Po raz pierwszy widziałam te sprawy z tak bliska i przyznam się, iż byłam przerażona. Obecnie nabyłam doświadczenia w tego rodzaju sprawach i nie robią już na mnie takiego wrażenia. Proszę zauważyć, że jest się zawsze karanym tym, czym się zgrzeszyło. Na przykład ja, z moim zamiłowaniem do zbytku, ja, która uważałam, że Sześciokonny powóz zaledwie był godny wozić mnie, ja, która myślałam, że życie upłynie mi wśród urojeń i snów poetyckich, w otoczeniu chmur i kwiatów, jestem dziś bardziej prozaiczna, bardziej przybita niż najbardziej przyziemne stworzenie. Jestem pewna, że stanę się skąpa, ja, która byłabym miliony wyrzucała przez okno. Bardziej postarzałam się przez tydzień niż przez 18 ubiegłych lat; i myślę, iż mało jest kobiet w moim wieku, wychowanych jak ja po książęcemu, które zniosłyby tak ciężkie próby z równym jak ja spokojem. Z jednej strony, troski pieniężne, z drugiej, matka, która mię opuściła nagle, choć nie miałam żadnego doświadczenia życiowego, i ojciec raczej twardy niż kochający, ojciec, który nie umiał być czuły; oto, co nie zdarza się codziennie dziewczętom 19-letnim. Musiałam się zwrócić do rodziny mego męża, i tam, u rodziców, którzy mnie nie wychowali, którzy mnie nie znają, znajduję miłość i tkliwość. Życie to twarda sztuka – jak mówią wieśniacy. Na szczęście, mam mego rzeźbiarza , który mię we wszystkim pociesza, który mi zastępuje wszystko. Ale dosyć długo, mój dobry Chopinie, nudzę Pana moimi kłopotami . Dam już Panu spokój, przesyłając najserdeczniejszy, jaki tylko być może, uścisk dłoni. Clésinger przyłącza się do niego i umie doskonale ocenić wartość starej przyjaźni, którą Pan ma dla mnie. Ja także teraz czuję, co to znaczy przyjaciel w życiu, tym bardziej gdy jest jedyny. Moja matka, pierwsza najlepsza przyjaciółka, którą Opatrzność mi dała, pozostawia mnie na opiece wszystkich świętych, a nie wie, czy jest tam choć jeden, co raczy się mną opiekować. Adieu . Proszę, niech Pan napisze kilka słów, jak zdrowie Pana i o wszystkim, co mogłoby mnie interesować. Zabieram się do pisania do panny de Rozières, by opowiedzieć jej, co pięknego widziałam w Besançon. ",
305,['Anna Czartoryska'],['Fryderyk Chopin'],Paryż,Paryż,1847-10-01,1848-03-31,"[Paryż, około 1847\/48]",Adamowa Czartoryska do Fr. Chopina w Paryżu," Mój kochany Chopinie. Iza leży w łóżku od piątku wieczorem; jestem niespokojna, bo ma katar tak mocny i uparty, że wygląda to na lekkie zapalenie płuc. Adieu , mój drogi Chopinie, nie będziemy mogli zobaczyć się dzisiaj z Panem. Mam nadzieję, że ta ohydna pogoda nie działa ujemnie na zdrowie Pańskie. Jak smutno na świecie! ",
293,['Fryderyk Chopin'],['August Franchomme'],Paryż,Paryż,1847-10-01,,"[Paryż, 1 października 1847] Piątek",Do Augusta Franchomme w Paryżu, Drogi przyjacielu. Dziękuję Ci za Twe dobre serce – ale jestem bardzo bogaty dziś wieczór. Całym sercem Twój Ch. ,
1378,['Fryderyk Chopin'],"['Gemmy Brandus', 'Louis Brandus']",Paryż,Paryż,1847-10-01,1847-12-31,środa wieczór [październik-grudzień 1847],List Fryderyka Chopina do Louis i Gemmy Brandusa, Proszę przesłać mi egzemplarz mojej Sonaty z wiolonczelą [...] [tłum.\/transl. NIFC] ," List Fryderyka Chopina do Louis i Gemmy Brandusa w Paryżu, „Envoyez-moi je vous prie | un exemplaire de ma Sonate | avec Violoncelle [...]”, sygn.: „Chopin”, [Paryż], środa wieczór, [10\/1847 lub następne miesiące 1847], s. 4. "
300,['Fryderyk Chopin'],['Solange Clésinger'],Paryż,Guillery,1847-10-12,1847-10-26,"[Paryż], wtorek, [1847]",Do Solange Clésinger w Guillery," List Pani odebrałem z przyjemnością, a odczytałem, ze smutkiem. Co znaczą te wszystkie plotki? Mąż Pani nigdy nie pożyczał ode mnie żadnej większej sumy, aby zapłacić za wasze meble . Pani odesłała mi 500 fr. zaraz po przybyciu do Besançon. Znalazłem również w mojej portmonetce owe 5 luidorów i stale zapominąłem podziękować Pani za delikatny sposób, w jaki zwraca Pani większe sumy swym wierzycielom. Niech Pani będzie szczęśliwa. Oddany Pani Ch. Mężowi [ukłony]. ",
295,['Fryderyk Chopin'],['Auguste Léo'],Paryż,Paryż,1847-10-16,,"[Paryż, 16 października 1847] Sobota rano",Do Augusta Léo w Paryżu," Bardzo drogi przyjacielu. Hrabina de Perthuis chętnie poświęci swój najbliższy poniedziałek . Skoro więc jest to wygodniejsze dla Pana, zamiast we wtorek oczekuję pojutrze, w poniedziałek 18-go – około 8½. Z prawdziwą przyjemnością zobaczę u siebie Panią Léo i Pannę Faustynę; będę również zachwycony, jeżeli Pani Valentin i Lehmann nie mieliby nic lepszego do roboty tego wieczora. Proszę ich zaprosić w moim imieniu. Oddany całkowicie i zagrypiony. Ch. ",
296,['Solange Clésinger'],['Fryderyk Chopin'],La Châtre,Paryż,1847-11-09,,"La Châtre, 9 listopada [1847]",Solange Clésinger do Fr. Chopina w Paryżu," Przybyliśmy więc szczęśliwie do La Châtre. Pierwszą noc spędziliśmy u Marionneta; a nazajutrz rano Duvernet wstąpił po nas, wracając z targu w Pont. Mieszkamy u niego. Wczoraj Sylvain zaniósł do Nohant wiadomość o moim przybyciu. Moja matka odesłała go natychmiast z zapytaniem, czy przyjadę do niej. Byłam tam z panem i panią Duvernet. Zastałam ją bardzo zmienioną, lecz zimną jak lód, nawet przykrą. Zaczęła od powiedzenia mi, że jeśli poróżniłabym się z moim mężem, mogłabym powrócić do Nohant, jego zaś nie chce znać. – Jak Panu się podoba taki wstęp? Łatwo Pan zrozumie, iż po tym nie miałam jej nic serdeczniejszego do powiedzenia. Zaczęła więc mówić ze mną o interesach i widziałam, że czuła się tak samo nieswojo jak my. Maurycy przyszedł się ze mną przywitać, twarz jego, jak zawsze, wyraża egoizm i niezadowolenie. Bawił się z Bébé i starał się być dla mnie uprzejmy. Ostatecznie wróciłam z Nohant o wiele bardziej przygnębiona, niż gdybym się z nikim nie zobaczyła. Lambert zainstalował się w składziku na sprzęty, w pracowni przeznaczonej dla mego męża. Mój pokój został całkowicie opróżniony z mebli; zdjęto firanki, wyniesiono łóżko itd.; podzielono pokój na dwie części – jedna służy za salę, druga za scenę; grywa się tam komedie. Léontine, Henry, Duvernet byli zaproszeni na jedno przedstawienie jako widzowie. Gabinet przeznaczono na garderobę, mieszczą się tam kostiumy, a buduar na garderobę dla aktorów. Któż by mógł w to uwierzyć! Matka urządza teatr w pokoju, w którym jej ukochana córka spędziła noc poślubną! Moja matka nie przyjedzie tej zimy do Paryża. Zaproponowała mi swój apartament; lecz podziękowałam jej, wszak to już po raz drugi ofiaruje mi swoje meble. Dzisiaj rano kazała mię prosić przez Simonneta, by pomówić o interesach, tak jak gdyby między nami powinna być teraz o tym mowa. Adieu , mój Chopinku, jadę. Duvernet czeka na mnie. Jutro wyjeżdżam do Guillery. Mam nadzieję, że się Pan dobrze miewa. Ściskam p. de Rozières; niech jej Pan opowie to wszystko. Przybyłam na ulicę Laval w chwilę po Pana odjeździe. Bardzo żałowałam, że go nie zobaczyłam. Adieu raz jeszcze. Solange. ",
297,['Eugène Delacroix'],['George Sand'],Paryż,Nohant,1847-11-20,,"[Paryż], 20 listopada [1847]",Eugeniusz Delacroix do George Sand w Nohant," [...] Oburzenie pani na literatów zdaje się dorównuje mojemu – to nędzna zgraja. Podają się za kapłanów świątyni, której nie byliby nawet godnymi stróżami, i niech się Pani nie łudzi, wszystko na tym świecie gra zgodnie: napuszoność jest zawsze nieodłącznym towarzyszem pustki. Widziałem wczoraj operę sławnego Merdiego, o którym mówił tak entuzjastycznie ten młody niemiecki muzyk, którego spot kałem u Pani; Verdi czy Merdi robi dzisiaj furorę; w istocie zaś powtarza on bez przerwy to wszystko, co pozostało po Rossinim, lecz bez jego geniuszu: nic, sam hałas. Będą Panią pytać o zdanie, dysku tować o tym w obecności Pani – będzie Pani musiała na to iść, czy Pani chce, czy nie chce, ale pójdzie Pani beze mnie, przysięgam. Cały czas myślałem o Twojej biednej pani Viardot, której nieuniknionym przeznaczeniem będzie, jeśli chce żyć, śpiewać odtąd wiecznie muzykę tych nikczemników. Gdzie jest Chopin, gdzie jest Mozart, gdzie są kapłani żywego Boga, gdzie Pani? [...] Niech Pani przygotuje biednego Chopina na zastanie tu tej przykrej muzyki, adieu, adieu . ",
298,['Fryderyk Chopin'],['Solange Clésinger'],Paryż,Guillery,1847-11-24,,"Chopin, [Paryż], środa, 24 [listopada 1847]",Do Solange Clésinger w Guillery," Od 15 dni codziennie rano zaczynam pisać do Pani, by wyrazić, jak boleję nad wynikiem obu wizyt Pani w Nohant. Jednakże pierwszy krok jest zrobiony: Pani okazała serce i nastąpiło już pewne zbliżenie, bo proszono Panią o pisanie. Czas dokona reszty. Wie Pani dobrze, iż nie należy brać dosłownie tego, co się mówi, można było przestać znać człowieka obcego, jak na przykład mnie, ale męża Pani, który jest członkiem rodziny, spotkać to nie może. Widziałem wczoraj pannę de R., która powiedziała mi, że pani Bascans miała od Pani wiadomości, lecz nie miała ich jeszcze z Nohant. Pani Bascans leży w łóżku z gorączką i katarem. Cały Paryż choruje; pogoda jest okropna i dobrze Pani robi spędzając czas pod pięknym niebem. Niech służy tam zdrowie i dobry humor. Będę się starał przesłać nowiny bardziej pogodne niż klimat tutejszy; ale trzeba na to, żeby ten wstrętny rok się skończył. Pozbawia on w dodatku Grzymałę całego majątku . Stracił właśnie wszystko na skutek nieszczęśliwej transakcji handlowej. Delacroix, który był u mnie, prosił, aby Pani wyrazić żal, że nie miał sposobności spotkać się z Panią. Bignat nie przyszedł. Pani Marliani otrzymuje separację legalną . Oto różne nowiny. Ukazał się w „Siècle” artykuł matki Pani o historii Louis Blanca. Oto wszystko. Duszę się, mam ból głowy, toteż przepraszam Panią za moje poprawki i francuszczyznę. Proszę o serdeczny uścisk dłoni Panią i Jej męża. Niech Bóg Panią strzeże. Oddany Pani Chopin. Proszę dać znak życia. Następnym razem napiszę lepiej i więcej. ",
299,['Fryderyk Chopin'],['Solange Clésinger'],Paryż,Guillery,1847-12-14,,"[Paryż], wtorek, 14 grudnia [1847]",List Fryderyka Chopina do Solange Clésinger ," Po otrzymaniu poczty poszedłem niezwłocznie do męża Pani, aby mu wręczyć list; był na straży w Tuileriach. Zobaczyłem się z nim dopiero późno wieczorem, o 7 godz., żeby zjeść obiad. Powiedział mi, że pisał do Pani tego samego dnia i że w tych dniach wybiera się do Guillery, co wam obojgu nieźle zrobi. Jak to dobrze, że Pani nie ma grypy. Cały Paryż kaszle. Ja się duszę i oczekuję cholery. Ludwika mi pisze, że zbliża się już do bram Warszawy i że nikt się jej nie boi. Pani Bascans miewa się lepiej, zapewne Pani już otrzymała wiadomość od niej. Panna de Rozières również napisze. Falempin posłał do niej po klucze do apartamentu przy Square. Spodziewam się, że Pani korespondencja z Nohant wpłynie na spokojność was wszystkich. Przy pomocy Bożej wszystko się ułoży. Pani Maréchal przysłała do mnie, aby się dowiedzieć nowin z Berry; kazałem powiedzieć, że wszyscy są zdrowi i że w tych dniach wybieram się do Elysée. Doprawdy, jest mi ciężko zdecydować się zawieźć smutne nowiny poczciwej pani Maréchal. Zresztą tak mało się ruszam; zaledwie czasem odwiedzam Grzym., który wcale nie wychodzi. Księżna nie opuszcza szezlonga, jak przed dwoma laty. Wenta się zbliża, ale nie zapowiada się świetnie. O balu nie ma mowy. Delacroix odwiedził mnie. Arago jakoś nie widać. Pani Marliani, która przeprowadziła się jeszcze raz (obecnie mieszka na rue Godot ), powiedziała mi, że miała ostatnio z Nohant wiadomości pocieszające; przyznają jej rację. Jest godną pożałowania. O Enrico zapomniała zupełnie. Ot, głupie nowiny! lecz nie mam teraz nic wesołego do zakomunikowania Pani oprócz wiadomości o bliskim przyjeździe męża Jej do Guillery i o dobrym liście z Nohant. Niech Bóg Panią strzeże. Oddany Jej Ch. "," List Fryderyka Chopina do Solange Clésinger w Guillery, „Aussitôt le courrier arrivé, je suis allé chez Votre mari [...]”, sygn.: „FFCh”, [Paryż], wtorek, 14\/12\/[1847], s. 4. "
301,['Fryderyk Chopin'],['Hipolit Błotnicki'],Paryż,Paryż,1847-12-15,,"[Paryż, 15 grudnia 1847] Środa wieczór",Do Hipolita Błotnickiego w Paryżu," Kochany Panie Błotnicki! Czekam Pana w dzień od 2-giej do 6-tej; chociaż będę miał lekcję, to przyjmę. Tylko, proszę, powiedz na dole u mnie, że czekam na Ciebie. Do miłego widzenia Ch. ",
302,['Fryderyk Chopin'],['August Franchomme'],Paryż,Paryż,1847-12-22,1847-12-31,"[Paryż], czwartek rano, [zima 1847]",Do Augusta Franchomme w Paryżu," Drogi przyjacielu. Jeżeli pani Franchomme zechce nam zrobić przyjemność spędzenia z nami wieczoru – byłbym zachwycony, gdybym mógł zobaczyć wśród nas panią Lasserve. Jeśli możesz, postaraj się o to. – Czekam na Ciebie z obiadem kwadrans przed szóstą. Twój całkowicie oddany Ch. ",
303,['Fryderyk Chopin'],['August Franchomme'],Paryż,Paryż,1847-12-22,1847-12-31,"[Paryż, zima 1847(?)]",Do Augusta Franchomme w Paryżu," Najdroższy. 
 Myślałem o Tobie, gdy obiecywałem pani Gangler, że będę na nią czekał u siebie – przyjdź zatem przed 5. Co do pani Lasserve, mogę dać jej do wyboru bądź czwartek o godz. 10, bądź niedzielę w południe. Będę się starał złożyć jej moje uszanowanie w czwartek, jeżeli tylko będę mógł. Przesyłam Ci etiudy – byłbym przyszedł do Ciebie, gdyby nie deszcz. – Moje uszanowanie dla Twojej Pani. Ch. Ucałuj dzieci. ",
306,['Fryderyk Chopin'],['Ludwika Jędrzejewiczowa'],Paryż,Warszawa,1847-12-26,1848-01-06,"[Paryż], Boże Narodzenie, 1847 [Zaczęty 26 grudnia 1847, skończony 6 stycznia 1848]",List Fryderyka Chopina do Ludwiki Jędrzejewiczowej," Jeden ze starych, zaczętych, nie spalonych listów. Najukochańsze dzieci! Nie odpisałem zaraz, bo strasznie zajęty jestem. Zresztą p. de Rozières zapewne Ludwice odpisała zaraz, żem zdrów i zatrudniony po uszy. Ślicznie Wam dziękuję za biuścik chrzestnego. Ma on genialniejszą fizjonomię, ale zapewne ten, co robił, ordynariusz i piętno swoje mimo woli zostawił. Posłałem Wam przez szambelana Walewskiego malutki Lady's Companion dla Ludwiki od mojej Szkotki poczciwej, a teraz grawiury noworoczne wysłałem zwyczajną drogą. Gavard dał mi dla Ludwiki swoje ryciny (których połowę dawno nie odesłaną już miałem u siebie i czekają okazji). Sam kiedy przywiozę. Niech mu Ludwika podziękuje, jeżeli chce. Prócz tego jest Bosphore , Histoire de Paris dla Ludwiki; Irlandia , Rome i La France dla Iza beli; Paul et Virginie dla małej Ludki. Dla Kalasantego Les gentilhommes i Les madeleines , a dla Bartka Les professeurs , do śmiechu. Wigilię onegdaj jak najprozaiczniej spędziłem, ale o Was myślałem. Wam życzenia najpoczciwsze jak co rok. Lorka jest tu; widuję ją często. Podstarzała się, lepszą byście ją teraz znalazły. Wyjeżdża w tym tygodniu do Drezna. O Was mi miło z nią mówić, kocha Was najszczerzej. I córkę X. Michałowej poznałem, i męża także. Panią Calergis uczę; w istocie bardzo pięknie gra i bardzo wielki sukces ma w świecie wielkim, paryskim ze wszech miar. Sol jest u ojca swojego w Gaskonii. Widziała matkę przejeżdżając. Była w Nohant z Duvernetami, ale ją matka zimno przyjęła i powiedziała, że jak się z mężem rozstanie, to będzie mogła do Nohant wrócić. Widziała swój pokój nupcjalny obrócony na teatr, swój boudoir na garderobę aktorów i pisze mi, że matka tylko o interesach pieniężnych mówiła. Brat się z jej psem bawił i wszystko, co jej powiedzieć znalazł, to: Veux-tu manger quelque chose! [1] Kuzynki ani tamtych innych nie widać było, słowem, na niczym spełzły dwie wizyty, bo nazajutrz, odjeżdżając, wróciła, ale jeszcze zimniej przyjętą była. Jednakże matka powiedziała jej, żeby do niej pisała, co uczynić miała. Teraz matka na zięcia niby więcej się gniewa jak na córkę, a w swoim sławnym liście mi pisała, że zięć niezły, tylko córka go takim robi. Można by myśleć, że zrazu chciała się pozbyć córki i mnie, bośmy niewygodni jej byli; z córką będzie w korespondencji, więc serce macierzyńskie, które zupełnie się obejść nie może bez wiadomości o dziecku, tymczasem zaspokoi i sumienie tym przydusi. Będzie myślała, że sprawiedliwa, a mnie za nieprzyjaciela ogłosi niby dlatego, żem wziął stronę zięcia (którego nie toleruję, tylko dlatego, że się z jej córką ożenił, a od którego mariażu broniłem, jak mogłem). – Dziwne stworzenie przy całym rozumie! Jakiś szał napadł: bruździ w życiu swoim, bruździ w życiu córki; z synem także się niedobrze skończy, to przepowiadam i podpiszę. Chciałaby dla własnej ekskuzy coś znaleźć do tych, co jej dobrze życzą, którzy jej wierzyli, którzy jej nigdy żadnego gburstwa nie zrobili, a których nie może koło siebie widzieć, bo są zwierciadłem sumienia. Toteż ani mi słowa więcej nie pisała, toteż tej zimy do Paryża nie przyjedzie, toteż słowa o mnie nie mówiła córce. Nie żałuję, żem pomógł jej osiem lat znieść najdelikatniejszych w jej życiu, wtenczas, kiedy córka rosła, a syn się przy matce chował; nie żałuję wszystkiego, com zgryzł, ale żałuję, że córkę, tę dobrze przepielęgnowaną roślinę, uchowaną od tylu wichrów w ręku macierzyńskim, złamała przez nieroztropność i lekkość, która może uchodzić kobiecie 20-letniej, ale nie 40-letniej. Co było, a nie jest, nie pisze się w rejestr. Pani S. nie może mieć dla mnie, tylko dobre wspomnienie w duszy, jak się kiedyś obejrzy za sobą. Tymczasem jest w najdziwniejszym paroksyzmie matki grającej rolę lepszej matki i sprawiedliwszej, jak jest w istocie sama; a to jest gorączka, na którą lekarstwa nie ma u głów z imaginacją taką, kiedy się na trzęsawiskowe pole puszczają. Zresztą „wszakże i cyprysy mają swe kaprysy”. – Tymczasem tutaj zima nie bardzo tęga. Grypy dużo, ale ja mam swojej chrząkaniny zwyczajnej dosyć i grypy się nie boję jak Wy cholery. Wącham czasem homeopatyczne flakony moje, dużo lekcji daję w domu i jak mogę, tak się trzymam. – Co dzień do Was chcę pisać i ten list, przeszłego roku zaczęty, kończę 6 stycznia 1848. Wczoraj Lorka pojechała do Drezna. Jej przyrodnia siostra idzie za Olizara. Przed wsiadaniem na kolej byliśmy razem na obiedzie i pani Ryszczewska, którą też bardzo lubię. Wszystko to starsze i lepsze, jak kiedy zbyt młode było. Nie wiem, czym Wam pisał, że poczciwy Wojciech ojciec [Grzymała] poniósł wielkie straty pieniężne i wielkie miał nieprzyjemności, i jeszcze mieć będzie, bo człowiek jego zaufanie zupełnie mający, którego habileté [2] była znana i ceniona przez wszystkich radzących bankierów i ludzi du métier [3] , zawiódł go i zemknął. Powoli się to wszystko wyjaśnia; on czysty jak bursztyn i pierwszy cierpi, a ci, którzy w tej samej antrepryzie akcje mieli, mniejsze ponoszą straty, aniżeli z początku myśleli. Ta antrepryza jest to entrepôt przy kolei żelaznej du Nord [4] . Tam towary składają, które potem ekspediują na lewo, na prawo. Interes czysty i dobry, tylko jego jegomość, który tam najwięcej rządził, nielegalnie sumy popodpisywał, do czego prawa nie mając nie mógł zapłacić kontestacji [5] i musiał zmykać, i zostawić wszystkie ambarasy na głowie poczciwego naszego Wojciecha, który się przecie już z tego po części wywikłał, ale jeszcze niezupełnie. Piszę Wam to dlatego, żeby brzydkie wieści Was nie doszły, bo ludzi charitables [6] dużo na świecie. – W „Debatach” wychodzi nowa powieść p. S. (w rodzaju beryszońskim wiejskim, jak Mara ), która się pięknie zaczyna; zowie się François Le Champi . Champi zowią bękartów po wsiach, których to dają do wychowania zwykle ubogim kobietom i za to płacą im szpitale. Mówią także o jej memoirach , ale w liście do p. Marliani pisała p. S., że to będą więcej jej myśli dotychczasowe o sztuce, o literaturze itd., a nie to, co zwykle przez memoiry rozumieją. Jakoż, istotnie, to za wcześnie na to, bo kochana p. S. jeszcze wiele dziwnych kolei przejdzie w życiu swoim, nim się zestarzeje; wiele pięknych i wiele brzydkich się rzeczy nadarzy. – Pani Obreskow jest tutaj i bardzo mi o Mameczce mówi, ile razy jesteśmy razem, a co tydzień obiecałem jej być raz na obiedzie. [1] Veux-tu... chose – czy chcesz coś zjeść.  [2] Habileté – zręczność, zdolność.  [3] Ludzie du métier – fachowcy.  [4] Entrepôt... du Nord – skład, magazyn... północnej. [5] Kontestacja – należność.  [6] Charitable – dobroczynny; tu ironicznie: usłużny. "," List Fryderyka Chopina do Ludwiki Jędrzejewiczowej w Warszawie, „Nayukochańsze Dzieci. Nie odpisałem zaraz, bo strasznie | zajęty jestem [...]”, [niesygnowany], [Paryż], Boże Narodzenie, [26\/12]\/1847[–6\/01\/1848], s. 2. "
304,['Fryderyk Chopin'],['Solange Clésinger'],Paryż,Guillery,1847-12-31,,"[Paryż], 31 grudnia 1847",List Fryderyka Chopina do Solange Clésinger ," Szczerze Pani dziękuję za pamięć. Nie potrzebuję chyba wyrażać wszystkich moich życzeń szczęścia przy nadchodzącym roku. List Pani natychmiast zaniosłem Jej mężowi, który powiedział, że jutro wyjedzie do Pani. Bardzo był zapracowany przy swoich rzeźbach na wystawę, co mu nie pozwoliło wcześniej wyjechać z Paryża. Panu de Larac wypowiedziano mieszkanie pod nrem 3 oraz mieszkanie Maurycego, co pozwoliło wierzyć, że mój ziomek – jeśli to ziomek – miał dobrą myśl. Byle wszyscy byli zadowoleni. Wierzę, że powoli wszystko się ułoży, że wkrótce zamiast 9 otrzyma Pani 90 linijek i że szczęście babki będzie również szczęściem młodej matki. Obie będziecie uwielbiać małego aniołka, który przyjdzie na świat po to, by zaprowadzić ład w waszych sercach. Oto program na rok 1848. Nowa powieść pod tytułem François le Champi ma zacząć ukazywać się w tych dniach w „Debats”. Hetzel zapowiada także mglisto w małych pismach coś w rodzaju Pamiętników . – Pani Marliani miała wiadomości na ten temat i powiedziała mi, że książka będzie poświęcona sprawom literatury i sztuki. Pewien kapitalista, p. Latouche (zdaje mi się), dostarczy pieniędzy Hetzelowi, który będzie tylko wydawcą. Oddałem pannie de Rozières pozdrowienia Pani, ma do Niej napisać, jeżeli tego jeszcze nie zrobiła. Ja kaszlę i lekcje całkiem mnie pochłaniają. Jest zimno, wychodzę mało, bo to dla mnie za zimno. Niech Pani dba o siebie i wracajcie wkrótce oboje w dobrym zdrowiu. Rok zaczyna się dość hałaśliwie: gwardia narodowa urządziła na Skwerach swą zwykłą serenadę. Załatwiłem sprawunki dla mej chrześniaczki w Hôtel Lambert; do dnia wczorajszego wenta przyniosła około 20 tysięcy fr. Było tam wiele pięknych rzeczy. Mąż Pani przysłał małą akwarelę, którą bardzo dobrze sprzedano. Delacroix namalował małego Chrystusa, wszyscy się nim zachwycają. Gudin, Lehmann i inni dali także swe rysunki. Nic już nie widzę, śnieg pada, robi się ciemno. Umarła pani Adélaide, będzie wielka żałoba przez 2 miesiące. Duszę się – życzę Pani jak najwięcej szczęścia. Oddany Ch. "," List Fryderyka Chopina do Solange Clésinger w Guillery, „Je vous remercie sincèrement | pour Votre bon souvenir [...]”, sygn.: „Ch”, [Paryż], 31\/12\/1847, s. 4. "
308,['August Clésinger'],['Fryderyk Chopin'],Paryż,Paryż,1848-01-01,1848-01-15,"[Paryż, początek stycznia 1848] Piątek, Hôtel de Rouen, 13, Place du Havre",August Clésinger do Fr. Chopina w Paryżu," Bardzo drogi Panie Chopin. Proszę mi wybaczyć, że będę się mógł udać do Pana dopiero około piątej po poł.; muszę koniecznie być z interesem u p. Bouquemont właśnie o tej godzinie, na którą się z Panem umówiłem. Jeżeli Pan zajęty o piątej, proszę się nie krępować i wyznaczyć mi inną godzinę. Ściskam dłoń Pańską z całego serca i mam zaszczyt pięknie Mu się kłaniać. A. Clésinger. ",
317,['Fryderyk Chopin'],['Adolf Cichowski'],Paryż,Paryż,1848-01-01,1848-12-31,"[Paryż, bez daty]",Do Adolfa Cichowskiego w Paryżu," Moje Życie. Bardzo zmęczony jestem i dziś Panny Dorville nie będę mógł przyjąć. Proszę Cię, każ powiedzieć o tym w Hotelu. – Jak się masz? Mimo rozmaitych obietnic jeszcze nie wiem kto . – On znów słaby był parę dni, ale wczoraj go widziałem, i zdrów. Żółć go męczy. – Ściskam Cię serdecznie. Ch. ",
327,['Fryderyk Chopin'],['Jean-Jacques Molin'],,Paryż,1848-01-01,1848-12-31,[brak daty] Wtorek rano,Do doktora Molin w Paryżu," Drogi doktorze. Wszystko jest gotowe, by wyjechać jutro wieczorem. – Nie chcę opuścić Paryża bez zobaczenia się z Panem i otrzymania Jego wskazań. Proszę zatem poświęcić mi łaskawie chwilę czasu, gdy Pan będzie dziś odwiedzał chorych. Oddany Panu Chopin. Zechce Pan także, proszę, przyjść z pomocą mojej pamięci, bo mój notes jest jeszcze bardziej kapryśny niż ja sam (jeśli to jest możliwe). ",
312,['Fryderyk Chopin'],['Marie Dorval'],Paryż,Paryż,1848-01-01,1848-02-16,"[Paryż, przed 16 lutym 1848]",Do pani Dorval w Paryżu," Najpiękniejsze miejsca z pozostałych dla pani D[orva]l, lecz nie dla jej kucharki. ",
307,['Fryderyk Chopin'],['Ludwik Piotr Norblin'],Paryż,Paryż,1848-01-01,1848-01-31,"[Paryż], poniedziałek rano, [styczeń 1848]",Do Ludwika Piotra Norblina w Paryżu," Szanowny i kochany Panie Norblin. Pan Feliks Lipiński, brat sławnego skrzypka, Karola, sam także skrzypek, przybył do Paryża ze Lwowa i jako artysta Polak nie może być w Paryżu i Ciebie nie znać. – Sposobność tę chwytam, żeby kaszy polskiej przesłać – i spodziewam się, że się wkrótce uściskamy. Tout à vous de coeur F. Chopin. ",
309,['Fryderyk Chopin'],['Ludwika Jędrzejewiczowa'],Paryż,Warszawa,1848-02-10,,"[Paryż], czwartek, 10 février 1848",List Fryderyka Chopina do Ludwiki Jędrzejewiczowej," Moje Życie! Co się Waszych książek tycze: Galeria Wersalska dana przez Gavarda dla Ludwiki . Początek dawno temu, ze 6 miesięcy, miał pójść przez okazję i zwrócony, leży u mnie; co zaś teraz posłanego , to to, co dalej wyszło, nie wiem ile. Darowanemu koniowi nie zaglądaj w zęby. Oddał mi Gavard zapakowane, anim ich widział, i przez księgarza mojego zwyczajnego posłałem, a początku dlatego nie posłałem, że ani był zapakowany i trochę zabrudzony przez tłuczenie się po szafie. Nigdy już przez durnia tego Wam książek nie poślę, kiedy Spies umarł. Co się reszty tycze , jest exacte [1] . Bosforu nie miałem czasu podpisać dla Ciebie, Ludwiko. Gavarda nie mam czasu, abym się pytał, czego brak, czego nie było*, a Franck , przez którego to szło, nie może wiedzieć, bom mu zapakowane dał, jak mi Gavard przysłał. Trzeba by Gavarda pytać się, a on swojego czeladnika itd., co nie warte, tym bardziej że to darowane. Jeżeli jednak koniecznie trzeba, to w przyszłym liście. [Słowa od „Trzeba by” do „liście” są wykreślone, zamiast tego dodał Chopin w dopisku do miejsca oznaczonego gwiazdką: „Gavard przyszedł i napisał notatkę.”] Co się mnie tycze, zdrów jestem, jak mogę. Pleyel, Perthuis, Léo, Albrecht namówili mnie na koncert. Od tygodnia już miejsca nie ma. Dam go w salonie Pleyela 16-go tego miesiąca. Tylko 300 biletów po 20 fr. Będę miał piękny świat paryski. Król kazał wziąć 10, królowa 10, księżna Orleanu 10, ks. Montpensier 10, chociaż żałoba i nikt z nich nie będzie. Zapisują się na drugi, którego zapewne nie dam, bo ten mnie już nudzi. – P. S. zawsze na wsi siedzi z Boriem, z synem, z Lambertem i Augustyną, którą podobno za mąż z pewnością już teraz za jakiegoś profesora rysunku z małego miasteczka Tulle, a przyjaciela Boriego, wydają. Do mnie więcej ani słowa nie pisała ani ja także. Mieszkanie tutejsze gospodarzowi kazała nająć. Sol jest u ojca Dudevanta w Gaskonii, pisze do mnie. Jej mąż jest tutaj; na ekspozycję, która jest w marcu, marmury swoje kończy. Sol chorowała u ojca. Pieniędzy nie mają, więc Sol lepiej, że zimę w pięknym klimacie spędzi. Ale się biedna nudzi. Ładną ma lune de miel! [2] Tymczasem Matka bardzo piękny felieton w „Debatach” pisze. Gra komedie na wsi w pokoju nupcjalnym córki, zapomina się, szołomi, jak może, i nie obudzi się, aż ją bardzo zaboli serce, które przywalone teraz głową. Ja mój krzyżyk zrobiłem. Niech ją Pan Bóg kocha, jeżeli nie umie rozeznać prawdziwego przywiązania od pochlebstw. Zresztą może mi się zdają inni pochlebcami, a może istotnie jej szczęście tam, gdzie ja go nie widzę. Przyjaciele jej, sąsiedzi długo nierozumieli nic z tego, co się w ostatnich czasach tam działo, ale teraz może już przyzwyczaili. Zresztą za kaprysami takiej duszy nikt nie będzie mógł nigdy iść w tory. Osiem lat jakiegoś porządku, to było za wiele. Pan Bóg dał, że to były lata, w których dzieci rosły, i żeby nie ja, nie wiem, jak dawno by były już dzieci z ojcem, nie z nią. I Maurycy ucieknie do ojca za pierwszą lepszą okazją. Ale może też to są kondycje jej życia, jej talentu pisarskiego, jej szczęścia? Niech Cię to nie trapi, bo temu już dawno. Czas wielki doktór. Dotychczas jeszcze jestem nieswój. Dlatego nie piszę do Was, bo co zacznę, to palę. Tyle pisać! albo lepiej nic; tylko żeśmy się dawno nie widzieli, bez żadnych bataliów i scen i że ja nie mogłem tam jechać mając za kondycję milczenie o córce. Córka jadąc do ojca widziała matkę, która ją zimno przyjęła; zięcia widzieć nie chciała, ale z Córką jest w suchej, ale korespondencji, co mnie cieszy, bo przynajmniej jeszcze coś między matką a córką zostanie. [Dopisek] Posyłam ten list, żebyście wiedzieli, żem zdrów i o książkach prawdę. De Rozières list posyłam. 
 [1]   Exacte – zgadza się. [2]   Lune de miel – miodowe miesiące. "," List Fryderyka Chopina do Ludwiki Jędrzejewiczowej w Warszawie, „Moje Życie. Co się waszych książek tycze [...]”, [niesygnowany], [Paryż], czwartek, 10\/02\/1848, s. 4. "
310,['Fryderyk Chopin'],['Justyna Chopin'],Paryż,Warszawa,1848-02-11,,"[Paryż], piątek, 11 février 1848",List Fryderyka Chopina do rodziny ," Wszystkim Kochanym moim. Najukochańsi. Dawno do Was nie pisałem, bo to tak: im więcej się spóźni, tym więcej się rzeczy do pisania nawali – i tyle, i tyle, że z ogromu na niczym się kończy. Tak też dziś piszę Wam tylko parę słów, żebyście wiedzieli, żem zdrów, żem Wasz list dostał. Miałem grippę jak cały świat tutejszy – i jeżeli Wam krótko dziś piszę, to dlatego, żem myślą zajęty moim koncertem, który ma być 16 tego miesiąca. Przyjaciele moi przyszli jednego rana i powiedzieli mi, że muszę dać koncert, że o nic się nie mam turbować, tylko usiąść i zagrać. – Od tygodnia już biletów nie ma, a bilety wszystkie są po 20 fr. Publiczność zapisuje się na drugi (o którym nie myślę). Dwór zażądał 40 biletów i w dziennikach tylko napisano, że może dam koncert, a z Brestu, z Nantes pisano do mojego editora, żeby zamówić miejsca. Dziwi mnie takie empressement [1] i muszę dziś grać choć dla sumienia swojego, bo zdaje mi się, że gorzej gram niż kiedy. Będę grał (dla ciekawości) Mozarta Trio z Franchommem i Allardem. Afiszów nie będzie ani biletów darmo. Salon wygodnie urządzony, może 300 osób zmieścić. Pleyel żartuje zawsze z mojej głupoty i na zachęcenie do koncertu schody kwiatami ubierze. Będę jak u siebie i prawie tylko znajome twarze napotkają oczy moje. Mam już u siebie fortepian, na którym gram. Wczoraj podpisałem i kazałem zapakować piękny bardzo fortepian Pleyela dla pani Adam[owej] Potockiej (Branickiej z domu) do Krakowa. Dostałem, nie wiem przez kogo, nareszcie Waszą kołdrę, którą admirują osoby, co ją widziały. Dziękuję Wam, moi najdrożsi. U Was zimno, a tu już mrozy ustały, ale był czas, co Sekwana zamarzła. Wernik dobrze bardzo pracuje i powiedzcie to matce. Nowakowski do mnie pisał, ale nie mam mu co odpisać. Daję dużo lekcji. Bardzo jestem zatrudniony na wszystkie strony, a nic przy tym nie robię. Jasio mi pisał poczciwy list; bardzo się o Antka Bartola dopytuje. Szkołę dobrą biedy przebył, przeszedł przez ten konieczny alembik, żeby wyjść na człowieka, i chciałbym go tutaj widzieć. Jeżeli wyjedzie, to się i ja ruszę, bo wątpię, żebym lato przyszłe, jak tegoroczne, w Paryżu strawił. Jeżeli zdrowie nam da P. Bóg, to się zobaczymy i pogadamy, i pościskamy się. Po koncercie więcej. Nie ma już Mérego, żeby Wam za mnie pisał. Ściskam Was najserdeczniej. Ch. Wszystkim.   [1]   Empressement – zapał. ","List Fryderyka Chopina do rodziny w Warszawie, „Nayukochańsi. Dawno do was nie pisałem [...]”, sygn.: „Ch”, [Paryż], piątek, 11\/02\/1848, s. 4."
316,['Fryderyk Chopin'],['Adolf Cichowski'],Paryż,Paryż,1848-02-15,1848-02-28,"[Paryż, pod koniec lutego 1848] Sobota, 9-ta godzina",Do Adolfa Cichowskiego w Paryżu," Proszę Cię, moje Życie, jeżeli będziesz dziś w Hotelu, każ przeprosić Pannę Dorville, że nie będę mógł dzisiaj dać lekcji, bom nieznośnie cierpiący – a będę musiał i tak jedną inną przyjąć uczennicę, którą we wtorek opuściłem. Grz[ymała] – słaby, aż doktora się radzić było trzeba; bardzo zmartwiony i zrewoltowany – dotychczas nie wiem jeszcze kto – ale dziś może – zaraz się rozmówimy. Nie mogłem go wczoraj widzieć – ale dziś myślę. – Ściskam Cię serdecznie. Ch. ",
311,['Giacomo Meyerbeer'],['Fryderyk Chopin'],Paryż,Paryż,1848-02-15,,"Paryż, 15 lutego [1848] 111, rue Richelieu",Jakub Meyerbeer do Fr. Chopina w Paryżu," Drogi i dostojny mistrzu. Żałuję niezmiernie, że nie byłem w domu, gdy Pan zrobił mi ten zaszczyt i przyszedł mnie odwiedzić. Dzisiaj zwracam się do Pana z prośbą. Przedstawiono mi Pannę Merli, dziewczynkę 8-letnią, Włoszkę, niewidomą pianistkę; moim zdaniem, to prawdziwie cudowny talent i geniusz. Czy Pan byłby łaskaw przyjąć ją u siebie? Oczywiście dopiero po swoim koncercie, bo do tego czasu jest Pan zapewne zbyt zajęty, abym miał Panu zabierać choćby chwilę. – Pragnąłbym bardzo umożliwić tej młodej i zajmującej osobie przyjemność usłyszenia Pana; a ponieważ nie jest zamożna, więc gdyby Pan mógł dostarczyć mi dwa bilety na swój koncert, dla niej i dla jej matki, byłby to dobry uczynek, którym zobowiązałby mnie Pan nieskończenie. Zechciej przyjąć, drogi i dostojny mistrzu, wyrazy najlepszych uczuć od bardzo Panu oddanego Meyerbeera. ",
315,['Justyna Chopin'],['Fryderyk Chopin'],Warszawa,Paryż,1848-02-15,1848-02-28,"[Warszawa, w drugiej połowie lutego 1848]",Justyna Chopin do Fr. Chopina w Paryżu," Kochany Fryderyku. Cóż Ci powiem w dzień Twoich urodzin i imienin? Zawsze jedno, że Cię Opatrzności Boskiej polecam i błagam codziennie o błogosławieństwo duszne i cielesne dla Ciebie, bo bez tego wszystko jest niczym. Ja z łaski najwyższego Stwórcy zdrowa jestem, tylko mnie dziwactwa przywiązane do starości czasem niepokoją: wszystko inaczej widzę jak młodzi, ale cóż robić?! Wernik wraca, matka szczęśliwa, wyjechała w niedzielę na przeciw niego do Drezna i tam go czekać będzie, aby z nim razem wrócić. Pisywał do niej często i miał od niej polecone, ażeby w każdym liście o Twoim zdrowiu donosił, teraz i to się skończyło; byłam spokojna, chociaż od Ciebie w przeciągu roku tylko trzy listy odebrałam. Popraw się, kochane dziecko, pisuj częściej, miej wzgląd na mój wiek i nasze przywiązanie do Ciebie, bo chociaż nie wątpię o Twoim dla mnie sercu, ale Ty masz zajęcie, które Ci czas skraca, a ja żadnego, tylko Wami żyję. Żegnam Cię i całuję, mój najdroższy; niech Ci Bóg da zdrowie i wszelką pomyślność, tego Ci życzy Matka. ",
313,['Fryderyk Chopin'],['Solange Clésinger'],Paryż,Guillery,1848-02-17,,"[Paryż], czwartek, 17 lutego [1848]",Do Solange Clésinger w Guillery," Od czasu Pani listu leżałem kilka dni w łóżku z okropną grypą i dałem koncert u Pleyela. W tym czasie napisałem ze trzydzieści brulionów pod adresem Pani, jeden list nawet ukończyłem, gdy w ubiegłym tygodniu mąż Pani przyszedł do mnie z wieściami o Pani. List trzeba było przerobić, by powiedzieć Pani, że znalazłem Jej męża w dobrym zdrowiu i zadowolonego ze swych rzeźb, a także jak bardzo zmartwiłem się Pani niedobrą żółtaczką . Wkrótce będzie Pani miała męża przy sobie, co przyśpieszy Jej powrót do zdrowia. Mąż opowie Pani wszystkie nowiny tutejsze lepiej, aniżeli ja mógłbym je opisać. Leroux jest w Paryżu. Spotkałem go u pani Marliani. Pytał się, czy może mię odwiedzić, był uprzedzająco grzeczny i nic nie wspominał o wsi. Pan de Bonnehose jest tutaj. Grzym. leży w łóżku. Cały Paryż jest chory, toteż Pani dobrze robi pozostając w Guillery. Proszę bardzo, niech Pani napisze do mnie w wolnej chwili słówko ołówkiem, nie będę już tak długo zwlekał z odpowiedzią, teraz gdy już mam za sobą grypę i mój koncert. Maurycy jest w Paryżu. Nie mieszka tu. Przyszedł odwiedzić Laraca, ale do mnie na górę nie wstąpił. Biedny chłopak, niepotrzebnie wywołał plotki w całym domu. Panna de Rozières na pewno pisała do Pani. Kończę epistołę, bo lekcje się rozpoczynają. Byłoby zbyteczne zapewniać Panią, jak czują się nieszczęśliwy nie mogąc pisać do Niej ciągle i z łatwością. Bardzo oddany Ch. ",
314,['August Clésinger'],['Fryderyk Chopin'],Paryż,Paryż,1848-02-17,,"[Paryż], czwartek wieczór, [17 lutego 1848]",August Clésinger do Fr. Chopina w Paryżu," Wielce drogi Panie Chopin. Jakże żałuję, że nie byłem w domu wczoraj, kiedy Pan się trudził osobiście, aby doręczyć mi bilet na swój wieczór. Żal mi wszystkiego: i koncertu, i Pana samego; tyle miałem Panu do powiedzenia. Wyjeżdżam jutro o godz. pół do ósmej wieczorem; jeśli do południa będę miał chwilkę wolną, to wpadnę do Pana. Do widzenia, do widzenia; proszę przyjąć zapewnienie mego całkowitego oddania. Najuniżeńszy sługa, który stawi się u Pana jutro w południe A. Clésinger. ",
318,['Fryderyk Chopin'],['Solange Clésinger'],Paryż,Guillery,1848-03-03,,"[Paryż], piątek, 3 marca [1848]",Do Solange Clésinger w Guillery," Nie mogę się powstrzymać, aby nie napisać Pani natychmiast, jak szczęśliwy jestem dowiedziawszy się, że Pani została matką i że czuje się dobrze. Narodziny Pani córeczki sprawiły mi większą radość niż narodziny Republiki. Bogu dzięki, że cierpienia Pani minęły. Nowy świat zaczyna się dla Pani. Życzę szczęścia. Dbajcie o siebie wszyscy. Dobre nowiny od Pani były mi bardzo potrzebne. W czasie wypadków leżałem w łóżku. Przez cały ubiegły tydzień miałem newralgię. Paryż jest spokojny ze strachu. Wszyscy są zjednoczeni. Wszyscy należą do gwardii narodowej. Sklepy otwarte, kupujących brak. Cudzoziemcy ze swymi paszportami czekają na naprawę zepsutych linii kolei żelaznej. Zaczynają się tworzyć kluby. Nie skończyłbym, gdybym chciał opisać Pani wszystko, co się tu dzieje. Raz jeszcze dziękuję za dobry list. Całkowicie Pani oddany Ch. Mallefille rządzi Wersalem! Że Louis Blanc jest w Pałacu Medyceuszów jako przewodniczący komisji organizacji pracy (największa nowina dnia), to rzecz prosta. Barbès rządzi pałacem Luksemburskim. Proszę darować moje skreślenia i kleksy. – Panna de Rozières napisze do Pani. ",
319,['Fryderyk Chopin'],['Solange Clésinger'],Paryż,Guillery,1848-03-05,,"Paryż, 5 marca, niedziela, [1848]",Do Solange Clésinger w Guillery," Wczoraj poszedłem do pani Marliani i wychodząc spotkałem się w drzwiach przedpokoju z matką Pani wchodzącą razem z Lambertem. Powiedziałem matce Pani dzień dobry, a zaraz potem zapytałem, czy dawno miała od Pani wiadomości. „Przed tygodniem” – odpowiedziała mi. – „Nie miała Pani listu wczoraj, przedwczoraj?” – „Nie.” – „W takim razie komunikuję Pani, że została Pani babką; Solange ma córeczkę i rad jestem, że mogę Pani tę nowinę oznajmić pierwszy.” Ukłoniłem się i zeszedłem na dół. Combes Abisyńczyk (który przyjechawszy z Maroka wpadł w wir rewolucji) towarzyszył mi, a ponieważ zapomniałem powiedzieć, że Pani zdrowa, rzecz ważna, zwłaszcza dla matki (teraz Pani to zrozumie łatwo, matko Solange), poprosiłem Combesa, by wrócił na górę, ponieważ nie mogłem, sam wdrapać się ponownie na schody; i powiedział, że Pani i dziecko zdrowe . Czekałem na dole na Abisyńczyka, kiedy matka Pani zeszła równocześnie z nim i z wielkim zainteresowaniem dopytywała się o Pani zdrowie. Odpowiedziałem, że sama Pani napisała do mnie ołówkiem kilka słów nazajutrz po urodzeniu dziecka, że Pani bardzo cierpiała, lecz na widok córeczki zapomniała o wszystkim. Pytała się mnie, czy mąż był przy Pani, na co odpowiedziałem, że adres Pani listu wydawał mi się kreślony jego ręką. Pytała się także o moje zdrowie, odrzekłem, że mam się dobrze, i kazałem portierowi otworzyć drzwi. Ukłoniłem się i poszedłem na Square d’Orléans; odprowadził mnie Abisyńczyk. Matka Pani jest tu od kilku dni, jak Boccage oświadczył Grzym. Mieszka u Maurycego przy ul. Condé nr 8, blisko Luksemburgu. Jada u Pinsona (restauracja, w której byliśmy raz z Delatouchem); tam przyjmuje, tam kazała przyjść Combesowi, zapowiadając swój bliski wyjazd do Nohant. Przypuszczam, że w Nohant czeka na nią list od Pani. Zdrowie jej wydało mi się dobre. Myślę, iż jest szczęśliwa, że idee republikańskie odniosły triumf, nowina zaś, którą zakomunikowałem wczoraj, szczęście jej jeszcze powiększyła. Proszę dbać o siebie, dbajcie o siebie wszyscy troje. Oddany Pani Ch. Spokój panuje nadal. Mallefille już nie jest w Wersalu; rządził tylko 3 dni. ",
320,['Justyna Chopin'],['Fryderyk Chopin'],Warszawa,Paryż,1848-03-05,,"[Warszawa, 5 marca 1848]",Justyna Chopin do Fr. Chopina w Paryżu," Kochany Fryderyku. Zrobiłeś nam prawdziwy bal karnawałowy, żeś przecie do nas napisał, bo parę słów wprost od Ciebie zaspakajają więcej jak wszystkie uboczne wiadomości, które często miewamy; tym bardziej że tak mocna grypa panowała u was, możesz sobie wyobrazić naszą niespokojność. „Kurier” donosił, że dajesz koncert, a potem zaraz wyjeżdżasz, a więc domysły, gdzie: jedni nam mówili, że do Holandii, drudzy, do Niemiec, inni, że do Petersburga; a nam, życzącym sobie Ciebie widzieć, a może i do nas. Już się sprzeczali, gdzie staniesz. Barcińscy Ci swego mieszkania ustępowali, Ludwika także. Była to prawdziwa zabawka dziecinna baniek mydlanych. Dałeś koncert; nie będziemy o nim wiedzieć, bo już tam nie ma Twego prawdziwego przyjaciela, który nam przeszły tak dokładnie, ze wszystkimi drobnostkami opisał, że mi się zdawało, żem to słyszała i widziała. Pisał mi wtenczas, to są jego wyrazy: „Niech Pani mu powie, żeby dziękował Bogu za jego dobrodziejstwa, że mu dał ten dar i miłość bliźniego, bo go wszyscy kochamy.” To święta prawda, że bez Jego najświętszej opieki największy talent nic by nie znaczył; miej w nim nadzieję, z pokorną ufnością dziękuj mu za wszystko, a on Cię w każdym przykrym zdarzeniu swoją łaską wesprze. Dziś Twoje imieniny; przesyłam Ci moje życzenia: niech Cię Bóg błogosławi w tym i przyszłym życiu. Kochająca Cię Matka. ",
321,['Solange Clésinger'],['Fryderyk Chopin'],Guillery,Paryż,1848-03-08,,"[Guillery, 8 marca 1848]",Solange Clésinger do Fr. Chopina w Paryżu," Drogi mój Chopinie. Otrzymałam dziś rano list, w którym Pan mi pisze o mojej matce. Ach, jeżeli to prawda, że zdawała się interesować moim zdrowiem, to niech ją Pan zawiadomi o moim nieszczęściu. Jeśli jeszcze jest w Paryżu, niechaj wie, ile cierpię i jak potrzebuję pociechy. Clésinger nie może opuścić Paryża. Wystarczy, że pałacyk Narbonne został zajęty przez wierzycieli mojej matki. Pisuję do niego codziennie, żeby mu dodać otuchy i zmusić do zostania. – Lecz to, o co Pana proszę, jest może całkiem niepotrzebne. Ona się nie ruszy z miejsca. Byłaby już tutaj, gdyby mię trochę kochała. Mój Boże, jak można być tak nieczułą! Ja, która sama miałam córkę i która ją utraciłam, choć tak wcześnie, nie mogę jej pojąć. To takie straszne i tak okrutne nie być już matką. Ale ona tego nie wie. Niech ją Bóg zachowa, żeby się o tym wkrótce dowiedzieć miała. Suka Pastoure wyła pod moim oknem przez cały wieczór od chwili urodzenia mojej córki. Zaczęła znowu wyć na kilka godzin przed jej śmiercią. Wczoraj wieczór przyszła znów wyć zajadle pod moje drzwi. Czyż trzeba jeszcze jednej ofiary?! Biedny, biedny Clésinger. Wyrazy przyjaźni dla poczciwego Grzymały, bo przypuszczam, że to o nim mowa. Myśli, że jest bardzo nieszczęśliwy; myli się, wszak nie stracił dziecka. Niech Bóg mu zachowa syna. Adieu , niech Pan pisze do mnie. Solange. Niech się Pan postara zobaczyć z Clésingerem i dodać mu otuchy. ",
322,['Fryderyk Chopin'],['Solange Clésinger'],Paryż,Guillery,1848-03-11,,"[Paryż], sobota, 11 marca [1848]",Do Solange Clésinger w Guillery," Odwagi i spokoju. Niech Pani dba o siebie dla tych, co zostają. Widziałem męża Pani, jest zdrów, dzielny i pełen nadziei. Wczoraj i onegdaj widziałem go pracującego nad popiersiem Wolności; popiersie dziś skończone i wszyscy Thorèsowie Paryża uważają, że jest wspaniałe. Jutro będzie przeniesione do ratusza. Merem Paryża został Marrast (p. Bascans będzie użyteczny). Mąż Pani zna p. Caussidière, który stoi na czele policji i każe gwardii narodowej przewieźć popiersie. Prosił mię, żebym Pani zakomunikował, iż ma dzisiaj za dużo bieganiny, by móc pisać do Pani, lecz napisze jutro po przewiezieniu popiersia, co nastąpi o 7. Niech Pani zatem będzie spokojna o jego zdrowie. Widzi Pani, że robi, co może, że jest dzielny, niech więc Pani stara się odzyskać zdrowie, ażeby uczynić waszą rozłąkę znośną dla was obojga. Spokoju więc, przez litość, spokoju , a dzięki opiece ojca Pani i Łucji (zawsze uważałem, że ta zacna Łucja jest bardzo do Pani przywiązana) zdrowie Pani powróci i rozpocznie się nowe szczęście. Mówiono mi, że matka Pani opuściła Paryż. Nie widziałem jej od czasu, kiedy wychodziłem od p. Marliani. Listy Pani otrzymała w Nohant. Jest bardzo godna współczucia, to ciężki cios dla niej, jestem tego pewny, i nie wątpię, iż uczyni dla Pani wszystko, co będzie w jej mocy. Odwagi więc i spokoju . Zostawiam na boku wszelkie wyrazy współczucia, wydają się one niczym wobec wielkiego cierpienia. Oddany Pani Ch. Będę do Pani pisał często. Niech Pani będzie spokojna o swego męża. ",
323,['Fryderyk Chopin'],['Solange Clésinger'],Paryż,Guillery,1848-03-22,,"[Paryż], środa, 22 marca [1848]",Do Solange Clésinger w Guillery," W tej chwili otrzymałem list Pani i natychmiast posłałem do pracowni Jej męża, aby się dowiedzieć, czy już wyjechał. Musi być obecnie przy Pani, gdyż opuścił Paryż przedwczoraj; powie Pani wszystko, co będzie Pani chciała wiedzieć o sytuacji w Paryżu. Na razie panuje cisza, a dezorganizacja postępuje spokojnie. Jestem uszczęśliwiony, że matka do Pani pisała tak serdeczne listy. Teraz niech Pani dba o swoje zdrowie, a wszystko pójdzie możliwie najlepiej. Niech Pani skorzysta z promieni słońca na południu bo tu pogoda jest okropna. Oddany Pani Ch. Mężowi [pozdrowienia]. ",
324,['Solange Clésinger'],['Fryderyk Chopin'],Guillery,Paryż,1848-03-25,,"[Guillery, około 25 marca 1848]",Solange Clésinger do Fr. Chopina w Paryżu," Mój dobry Chopinie. Otrzymałam liścik Pana wczoraj wieczorem. Clésinger jest już tu od dwóch dni. Przybył w porę, bo miejsce dla mnie było już zarezerwowane, moje walizy gotowe i miałam przejechać przez Francję i Paryż, sama, tylko z Łucją i Febą. Mój ojciec, tak [słowa nieczytelne, zapewne: „egoistyczny nie należy”] do tych, co się przejmują i wydają pieniądze niepotrzebnie . Mam nadzieję, że jest Pan zdrów. Zresztą sama to osądzę, bo ufam, iż wkrótce uściskam mu rękę... [Brak reszty listu.] ",
326,['Karol Gavard'],['Samuel Carter Hall'],Paryż,Londyn,1848-04-01,1848-04-30,"[Paryż, kwiecień 1848]",Karol Gavard do Mr Halla w Londynie," [...] Chopin jest bardzo skromny, obawia się, żeby z nazwiska jego ludzie nie starali się ciągnąć korzyści (tak przynajmniej mi się zdaje); reklama strachem go przejmuje. Niech Pan ma baczenie na niego pod tym względem: lepszej rady niż u Pana nie mógłby znaleźć; a jeśli trzeba będzie, ażeby jakaś gazeta o nim pisała, to niech to będzie taka, jak Pańska [...] ",
325,['Fryderyk Chopin'],['Julian Fontana'],Paryż,Nowy Jork,1848-04-04,,"Paryż, 4 kwietnia 1848",Do Juliana Fontany w Nowym Jorku," Moje kochanie. Przyjmij jak mojego ojca, brata starszego, więc lepszego, kochanego Herbaut, który był moją pierwszą znajomością w Paryżu, jak z domu tu przyjechałem. Zaklinam Cię na Liceum, bądź z nim, jak on tego wart, jak najpoczciwiej. Jest on godny i światły, i dobry, i wszystko, i Ciebie pokocha mimo Twej łysiny. Jesteś tetryk, bestia, słowa mi poczciwego w żadnym liście swoim nie dałeś; ale to nic nie szkodzi, w duszy tam gdzieś mnie kochasz, tak jak i ja Ciebie. A może teraz więcej jeszcze, bośmy obydwa większe sieroty polskie, i Wodziński, i Witwicki, i Platery, i Sobański nam ubyli. Jesteś poczciwy mój stary Julian, i kwita. Ściskam Cię serdecznie, mój Drogi. Ch. Jeżeli chcesz dobrze zrobić, to siedź cicho i wracaj dopiero, kiedy się coś na pewno u nas zacznie. Zbierają się nasi w Poznaniu. Czartoryski pierwszy tam pojechał, ale Bóg wie, jaką to drogą wszystko pójdzie, żeby znów Polska była... Co dzienniki tutejsze piszą, łgarstwo. Ani rzeczypospolitej w Krakowie, ani cesarz austriacki królem się polskim nazwał, a we lwowskich gazetach w adresie do Stadiona wcale o to cesarza nie proszą, jak tutaj cytowali. Król pruski także nie bardzo o odczepieniu Poznańskiego myśli; zbłaźnił się u siebie, ale Niemcy Poznańskiego piszą mu mimo to adresa, że „ponieważ ziemia ta przez krew ich ojców nabyta, że oni nawet po polsku nie umieją, więc oświadczają, że nie chcą być pod żadnym innym rządem, tylko pruskim”. To wszystko, widzisz, że wojną pachnie, a gdzie się zacznie, to nie wiedzieć. Ale jak się zacznie, to całe Niemcy się zajmą, Włochy już zaczęły. Mediolan wypędził Austriaków, ale siedzą jeszcze po prowincjach i będą się tłuc. Zapewne Francja pomoże, bo musi stąd pewien motłoch wypchnąć, żeby dobrze zrobić... Moskal zapewne u siebie będzie miał biedę, jak się trochę wyruszy na Prusaka. Chłopy galicyjskie dały przykład wołyńskim i podolskim, nie obejdzie się to bez strasznych rzeczy, ale na końcu tego wszystkiego jest Polska świetna, duża, słowem: Polska. Więc mimo niecierpliwości naszej czekajmy, aż się dobrze karty pomieszają, żeby na próżno nie tracić siły, tak potrzebnej we właściwej chwili. Ta chwila blisko, ale nie dziś. Może za miesiąc, może za rok. Wszyscy tu przekonani, że rzeczy nasze zdesynują [1] się zupełnie przed jesienią. Twój stary [Dopisek Teofila Kwiatkowskiego] [1] Zdesynują (z fr. dessiner ) – tu: wyjaśnią. ",
328,['Fryderyk Chopin'],['Wojciech Grzymała'],Londyn,Paryż,1848-04-21,,"Londyn, Wielki Piątek, [21 kwietnia 1848]",List Fryderyka Chopina do Wojciecha Grzymały," Morze przebyłem bez choroby wielkiej. Ale nie z „Kurierem” ani też moimi nowymi znajomościami wagonowymi, bo trzeba było w łodzi statku na morzu szukać. Wolałem więc zwyczajną drogą i wczoraj tu przyjechałem o 6-tej, bom w Folkstonie musiał kilka godzin odpoczywać. Wyspałem się i piszę do Ciebie. Poczciwe Erskiny myślały o wszystkim, nawet o czekoladzie, nie tylko o mieszkaniu, które jednakże zmienię, bo od wczoraj jest na ich samej ulicy lepsze za 4 gw. na tydzień. Mieszkam 10, Bentinck Street, Cavendish Square , ale za parę dni przeprowadzę się, więc pisz pod ich adresem 44, Welbeck Street . O Ciebie się bardzo dopytywały. Nie uwierzysz, jakie dobre; dopiero teraz widzę, że ten papier, na którym piszę, jest z moją cyfrą i mnóstwo takich małych delikatności zastałem. Jadę dziś, bo Wielki Piątek, i nic tu robić nie można; jadę do otaczających byłego króla, którzy za miastem mieszkają. Jak Ci się wróciło do domu? Czyś bitwy jakiej nie był świadkiem w drodze? Czy Wam się wczoraj z wojskiem powiodło? Proszę Cię, pisz i niech Cię Bóg błogosławi. Twój stary Ch. "," List Fryderyka Chopina do Wojciecha Grzymały w Paryżu, „Morze przebyłem bez choroby wielkiej [...]”, sygn.: „Ch”, Londyn, Wielki Piątek, [21\/04\/1848], s. 4. "
329,['Fryderyk Chopin'],['Karol Franciszek Szulczewski'],Londyn,Londyn,1848-04-24,,"[Londyn, 24 kwietnia 1848] Poniedz.",List Fryderyka Chopina do Karola Franciszka Szulczewskiego," Moje życie. Jeżeliś jeszcze nie oddał listu mego na pocztę, to go nie oddawaj – bo w tej chwili odbieram inny adres. Twój Ch. Kawa u mnie zawsze Cię czeka. "," List Fryderyka Chopina do Karola Szulczewskiego w Londynie, „Moje Życie, jeżeliś jeszcze | nie oddał listu mego na pocztę [...]”, sygn.: „Ch”, [Londyn], poniedziałek, [24\/04\/1848], s. 4. "
330,['Fryderyk Chopin'],['August Franchomme'],Londyn,Paryż,1848-05-01,,"48, Dover Str. [Londyn], 1 maja [18]48",Do Augusta Franchomme w Paryżu," Najdroższy. Jestem już zainstalowany. Mam nareszcie pokój – ładny i duży – gdzie będę mógł oddychać i grać – a słońce odwiedziło mnie dziś po raz pierwszy. Dzisiaj rano mniej się duszę, ale przez cały ubiegły tydzień byłem do niczego. – Jak się masz? co porabia Twoja żona i kochane dzieci? Nareszcie zaczynacie odzyskiwać spokój, nie prawdaż? Ja jeszcze nic nie robię. – Mam kilka nudnych wizyt – nie doręczyłem jeszcze moich listów polecających. Tracę czas na niczym – ot co. Kocham Cię i jeszcze raz ot co. Twój całym sercem Ch. Wyrazy przyjaźni dla pani Fr[anchomme]. Pisz do mnie, ja również do Ciebie napiszę. ",
331,['Ignaz Moscheles'],['Fryderyk Chopin'],Lipsk,Londyn,1848-05-03,,"Lipsk, 3 maja 1848",Ignacy Moscheles do Fr. Chopina w Londynie," Mój drogi Chopinie. Jest Pan w Londynie, a ja tam nie mogę robić Panu honorów! Byłoby dla mnie ucztą widzieć, że cenią tam Pana i fetują, jak w Paryżu; ponieważ jest to niemożliwe, niech Pan pozwoli przynajmniej, bym mógł sprawić moim dzieciom przyjemność przyjęcia Pana u siebie. Nie wiem, czy Pan sobie przypomina moją najstarszą córkę; była prawie dzieckiem, gdy ją Pan widział w Paryżu; pomimo to Pańska gra i Pańskie utwory zrobiły na niej niezwykle silne wrażenie. Nie przestała studiować utworów Pana i byłaby zachwycona, gdyby mogła Pana znów zobaczyć i głębiej poznać tę muzykę, którą uwielbia, słysząc ją w wykonaniu Pana samego. Wszak nie odmówi jej Pan szczęścia, do którego czuje się podwójnie uprawniona: jako córka Moschelesa i jako siostrzenica Pańskiego przyjaciela Léo. Ze swej strony byłaby szczęśliwa, gdyby mogła być Panu w czymś użyteczna, a mąż jej, p. Roche, który chciałby doręczyć Panu osobiście ten list, nie omieszka powiadomić Pana, w jaki sposób zamierza przyczynić się do urzeczywistnienia Pańskich planów związanych z Londynem. Spodziewam się więc, iż nawiążą się między wami trwałe i przyjemne stosunki, i proszę mi wierzyć, że chcę w nich mieć swój udział bardzo żywy i bardzo przyjazny. I. Moscheles. ",
333,['Fryderyk Chopin'],['Wojciech Grzymała'],Londyn,Paryż,1848-05-04,1848-05-13,"[Londyn], czwartek, 11-go [maja 1843], [pisany 4, datowany 11, a wysłany 13 maja]",Do Wojciecha Grzymały w Paryżu," Najdroższe Życie. Wracam z włoskiego teatru. J. Lind pierwszy raz tego roku śpiewała i Królowa pierwszy raz po chartistach publiczności się pokazała. Obie wielki zrobiły efekt – a na mnie nawet stary Wellington pod lożą Królowej, który jak stary pies monarchiczny w budzie pod swą koronowaną Panią siedział. – Poznałem J. Lind – i ze swoją kartą bardzo grzecznie mi najdoskonalszą stalę przysłała*. Dobrzem siedział, więc dobrzem słyszał. Jest z niej Szwed oryginał, nie we zwyczajnym świetle – ale w jakichś polarnych zorzach. Ogromny efekt w Somnambuli robi. – Czysto i pewno nadzwyczaj śpiewa i jej piano jest tak stałe – i równe jak włos. [Dopisek do miejsca oznaczonego gwiazdką:] Stala kosztuje 2 gw. i ½. ",
334,['Fryderyk Chopin'],['Wojciech Grzymała'],Londyn,Paryż,1848-05-13,,"Londyn, sobota, 13 maja [1848]",Do Wojciecha Grzymały w Paryżu," Mój Drogi. Nawet nie lenistwo, tylko na niczym zmarudzony czas przyczyną, że nic nie miałeś ode mnie. Przed ósmą nie mogę z łóżka wyleźć. Mój Włoch, co o siebie i o swoje rachunki dba, marnuje mi czas rano, a po 10-tej zaczynają się trybulacje, które pieniędzy nie przynoszą, a około 1-szej kilka lekcji. Nie mogę ani chodzić, ani bardzo się ruszać, więc nie kręcę się o swoje interesa, ale widzę, że jakoś same rzeczy się robią i żeby season [1] 6 miesięcy trwała, to bym i może trochę zarobił. Dotychczas jeszcze nic nie wiem. Pojutrze dopiero księżna Sutherland Królowej mię prezentuje. Królowa będzie u niej in gratiam [2] chrzcin. Jeżeli Królowej się podoba i księciu Albertowi, którzy o mnie wiedzą, to dobrze będzie, bo z góry zacznę. Filharmonię mi ofiarowano, żeby grać, ale nie chcę, bo to z orkiestrą. Byłem tam, obserwowałem. Prudent grał swój koncert, fiasko zrobił. Tam trzeba Mozarta, Beethovena albo Mendelssohna grać, a chociaż mi dyrektorzy i inni mówią, że moje koncerta także tam grali już, i z efektem, wolę nie, bo nic może być. Orkiestra jak ich rozbif albo i zupa żółwiowa, mocna, tęga, ale tylko to. Wszystko, com pisał – niepotrzebne na ekskuzę, tylko to jest jedyna rzecz niepodobna; nigdy nie repetują, bo każdemu czas drogi teraz, tylko raz jeden, i ta repetycja jest publiczną. Jeszczem wszystkich listów nie mógł oddać, wszystkich o jednej godzinie trzeba zastać, od 1–2-giej. Piszą mi tu piękne artykuły po dziennikach. A wczoraj na koncercie w Kowent-gard Viardowa moje mazurki śpiewała i kazali powtórzyć. Była na przyjezdnym u mnie z mężem. Oddałem wizytę i nie zastałem. Była z inną miną jak w Paryżu i nie proszona ode mnie śpiewała moje rzeczy. Występowała w Somnambuli na teatrze, gdzie Grisi, Persiani, Alboni, Mario itd. Ten teatr (Covent Gard.) rywalizuje z teatrem królowej (Hay Market), gdzie Lind i Lablache. Pani Lind występowała pierwszy raz także w Somnambuli . Posyłam Ci świstek temu dwa tygodnie pisany. Pani Viardot miała mniejszy sukces; Królowej nie było i żenowana była, bo nie Mario, tylko Flavio z nią śpiewał. Była tu u mnie, kiedy mnie nie było, i w niedzielę mam ich widzieć. – Wczoraj byłem na obiedzie z J. Lind, która mi potem, aż do północy szwedzkie rzeczy śpiewała. Taki charakter odrębny, jak nasz odrębny. My słowiańskiego, oni coś skandynawskiego mają, co zupełnie różne, aleśmy bliżsi siebie niż Włoch Hiszpanowi. Tutaj wszystkie nowiny najsroższe wiem o Księstwie Poznańskim przez Koźmiana Stan. i Szulczewskiego, do którego mi Zaleski dał słowo. Bieda i bieda; już mi się w duszy niczego nie chce. Mam 3 fort. Prócz pleyelowskiego, jeden Broadwooda, drugi Erarda, ale dotychczas tylko na moim grać mogę. Mieszkanie nareszcie mam dobre, ale ledwom się przyzwyczaił, to mi gospodarz drugie tyle chce kazać płacić, albo wziąć inny pokój (i tak 26 gwinei na miesiąc płacę). Prawda, że duży i wspaniały salon i mogę dawać lekcje (dopiero 5 osób mam), ale nie wiem, co jeszcze zrobię; zapewne zostanę, bo inny pokój ani taki duży, ani taki dobry; żeby kiedy już raz adres dany, nie zmieniać. Pretekst do zmiany, że na piśmie nie było nic zrobionego, więc może podwyższyć. Co się Soli tyczy, serce mnie boli. Biedni oni wszyscy, bo się to nam dobrze zawsze dziać nie może. Że B. płacze, to mnie dziwi. Aby mali i matka nie płakały. Jeszcze do Pleyela nie pisałem. Nie wiem, kiedy. Ściskam Cię najserdeczniej Twój Ch. Tutaj dzienniki angielskie o P. S. niedobrze piszą. Jak np. że widzieć można było w jakimsiś ogrodzie (zapewne Luxemb.) Ledru R[ollin] leżącego, a P. S. przy nim stała, i konwersację prowadzili. [1] Season (ang.) – sezon.  [2] In gratiam (łac.) – z okazji. ",
335,['Fryderyk Chopin'],,Londyn,Paryż,1848-06-01,1848-06-01,"[Londyn], 48, Dover Street, Piccadilly, 1 czerwca [18]48",Do nieznanego adresata w Paryżu," Piszę te dwa słowa, by się dowiedzieć, jak Pańskie zdrowie i co Pan porabia. Jeszcze się nie przyzwyczaiłem do londyńskiego powietrza – a życie wśród wizyt, obiadów i wieczorów towarzyskich bardzo mi ciąży. W ostatnich dniach plułem krwią – leczyłem się jedynie cytryną i lodami – co mi dobrze zrobiło, jak również to, że zastosowałem 3-dniowy wypoczynek. Poznałem już trochę londyńskie towarzystwo – zostałem przedstawiony rozmaitym Ladies , których nazwiska wychodzą mi z głowy w tej samej chwili, kiedy zostały wymówione. Grałem więc z okazji chrzcin u księżny Sutherland w obecności Królowej, księcia Alberta, księcia pruskiego, Wellingtona i całego tutejszego najbardziej „podwiązkowego” towarzystwa (w małym kółku 80 osób); tego wieczora występowali również Lablache, Mario i Tamburini. Jej Królewska Mość powiedziała mi kilka łaskawych słów. Wątpię jednakże, czy będę grał na dworze, bo zaczyna się właśnie żałoba , która będzie trwała do 22 lub 24 – po ciotce Jej Królewskiej Mości. Daję u siebie lekcje. Proszono mię, bym grał w kilku salonach arystokratycznych – to mi przynosi trochę gwinei, które się ulatniają jednakże mimo całej mojej oszczędności. Samo mieszkanie kosztuje mnie teraz 10 gwinei tygodniowo (bo gdy się zainstalowałem i złożyłem wizyty, gospodarz podniósł mi cenę). Mieszkam, to prawda, w jednej z najpiękniejszych dzielnic Londynu – mam wielki salon z 3 fortepianami – jeden Pleyel, jeden Broadwood, jeden Erard. – Schody są wspaniałe. Pani Manzourow (która jest tutaj w przejeździe) uważa, że to niedrogo, ale ja to tym bardziej odczuwam, że mój lokaj, Włoch (taki to on Włoch), odpowiednio mnie okrada. Nie chce mi towarzyszyć wieczorem, jeśli biorę dorożkę, a nie powóz. A ja muszę cierpieć to wszystko, nie mogąc znaleźć czegoś lepszego. Wierzę jednak, że coś na to poradzę. – Nie będę grał w Filharmonii mimo zachęcających propozycji tych panów. Nie mam ochoty trudzić się daremnie – grać z jedną próbą publiczną , zatem źle w zespole – i zabierać miejsca wszystkim tym, którzy chcieliby się tam dostać (Halle to w sam raz człowiek, którego im potrzeba, toteż obiecałem mu, że skoro powezmę decyzję, zawiadomię go, by poczynił starania). Unikam również wielkich koncertów publicznych; myślę dać koncert w jakimś arystokratycznym salonie (koncert ograniczony do 150, 200 osób). – Poznałem pannę Lind. Jest to osoba urocza i genialna śpiewaczka. Widziałem tu ponownie p. Viardot, bardzo urocza. Była tak uprzejma, że śpiewała moje mazurki na koncercie w swoim teatrze, mimo że wcale jej o to nie prosiłem. Jak dotychczas, występowała tylko w Somnmnbuli – obecnie przygotowują dla niej Cyrulika i Capulettich . F.Ch. Proszę powiedzieć Franhomme’owi, że do niego napiszę i że go ściskam z całej duszy. ",
336,['Fryderyk Chopin'],['Wojciech Grzymała'],Londyn,Paryż,1848-06-02,,"[Londyn], 48, Dover Street, Piccadilly, piątek, 2 czerwca [1848]",List Fryderyka Chopina do Wojciecha Grzymały," Wszystkim znajomym. Moje Życie. Tu brzydko od tygodnia i to mi wcale nie służy. Przy tym co dzień wieczorem późno trzeba w świat chodzić. Siły mi do takiego życia brak. Żeby mi to przynajmniej pieniędzy dało, ale dotychczas dopiero dwa wieczory płatne miałem po 20 gw. Daję parę lekcji w domu po gwinei, a o koncercie porządnym nie mam jeszcze idei. Grałem przed Królową i Albertem, pruskim księciem i Wellingtonem, i wszystkim, co jest eleganckiego, u księżnej Sutherland; i niby bardzo dobrze było, ale teraz żałoba po jakiejś ciotce aż do 23, więc nic u dworu, więc wątpię, iżby mnie tam zaprosili. W Filharmonii nie chcę grać, bo grosza mi to nie da, tylko ogromna fatyga; jedna repetycja, i to publiczna, i trzeba Mendelssohna grać, żeby mieć wielki sukces. Wielki świat zwykle tylko bale albo wokalne koncerta daje; Królowa jeszcze koncertu nie dała ani Devonshire, tylko bal. Sutherlandównie daję 1 lekcję na tydzień. Księżna Somerset także bardzo grzeczna dla mnie; zaprasza mnie na wieczory, gdzie zwykle syn Don Carlosa przesiaduje i Westminstery, i wszystko, co Księżna Pani (która przy koronacji zaraz pierwsza po królowej postępuje!!!) przyjmować może. Ale książę nieszczodry, więc nie płacą. Toteż dziś mimo księcia d’Espagne nie pójdę tam, bo mam obiad o ósmej u Lady Gainsborough (która bardzo grzeczna dla mnie). Dała une matinée [1] i pierwszym damom mnie prezentowała. Żebym mógł jeszcze łazić po całych dniach od Annasza do Kaifasza, żebym od kilku dni krwią nie pluł, żebym był młodszy, żebym nie był zwalony w łeb od przywiązania, tak jak jestem, to bym może mógł na nowo życie zacząć. Dodawszy dobrego służącego, co by mi pilnował i grosza, i rzeczy nie marnował. Moje mieszkanie, moje powozy robią, że nie mogę jeszcze odkładać; przy tym mój sługa czas mi marudzi. Poczciwe moje Panie Szkockie wiele mi tutaj przyjaźni okazują; zawsze tam jem, jeżeli nie w świecie. Ale one przyzwyczajone są trembalować [2] i cały dzień w pojeździe tłuc się po Londynie z kartami wizytowymi, i chciałyby, żebym wszystkim ich znajomym wizyty robił, a ja już ledwo żyję. Jak się 3 godziny albo 4 potłukę w powozie, tak jakżebym z Paryża do Boulogne przyjechał. A tu takie dystanse!... Był tu bal polski i bardzo się udał. Nie byłem mimo biletu, bom siły już nie miał, a wprzódy miałem obiad u Lady Kinlogh z wielkim towarzystwem lordów, kanclerzów czy tam ki-diabłów wstęgowych pod kamizelkami; mnie tam prezentują, ale ani wiem komu i wcale nie jestem w Londynie, 20 lat w Polsce, 17 w Paryżu, nie dziw, że mi tu nieraźno, tym bardziej że języka nie umiem. Nie gadają, kiedy gram, i wszędzie podobno dobrze o mojej muzyce mówią, ale małe moje kolegi, których zwykli tutaj potrącać, przyczyną, że im się wydaję jakiś amator, a wkrótce będę jakiś grand seigneur [3] , bo mam czyste trzewiki i kart nie noszę z napisem: daje lekcje w domu, chodzi grywać na wieczór itd. Stara Rothschildowa pytała mi się, ile kosztuję , bo jej jakaś dama, która mię słyszała, o to się pytała. Ponieważ Sutherlandowa mi 20 gw. dała, i to mi tu Broadwood, którego fortepiana gram, za moją cenę naznaczył, więc odpowiedziałem, że 20 gw. Ona poczciwa, dobra widać, na to mi powiada, że bardzo pięknie gram, to prawda, ale ona radzi, aby mniej wziąć, bo tej season trzeba więcej modereszon [4] . Więc stąd widzę, że tu nie są tacy szczodrzy i że wszędzie trudno o pieniądz. Między klasą bourgeoise trzeba czegoś zadziwiającego, mechanicznego, czego nie umiem, wyższy świat, co wojażuje, jest dumny, ale ukształcony i sprawiedliwy, jeżeli się przypatrzyć skłoni, ale tak rozerwany tysiącznymi rzeczami, tak obtoczony nudami konwenansowymi, że mu wszystko jedno, czy dobra, czy zła muzyka, kiedy musi od rana do nocy jej słuchać. Bo tu ekspozycja kwiatów z muzyką, obiady z muzyką, wenty z muzyką; Savoyardów, Czechów, moich kolegów, jak psów, i wszystko się mięsza. Piszę ci, jakbyś nie znał Londynu! Chciałbym dać koncert w jakimś prywatnym hotelu; jeżeli mi się uda, to będę miał ze 150 gwineów; tutaj rzadka rzecz, bo opera wynosi 1000 i coś, a nim się kurtyna otworzy, to jest przeszło 900 wydatku! Obie opery, nie wiem, czy co zyskają. Wczoraj znowu widziałem pannę Lind w Łucji Lammermoor . Bardzo dobrze; wszystkich entuzjazmuje. – A Gutmann, biedak, jakże sobie mógł z rękami żartów pozwolić! Powiedz mu, aby się szanował i nie męczył ręki zawczasu. – Viardowa niewielki ma tutaj sukces, bo jest z Grisi i Alboni, które wiesz, jak są lubione. Viardot był onegdaj u mnie. Nie mówił mi o Grzegorzu, tylko że miał wiadomości. Także, widzę, ostygł trochę. Biedna Sol. Jeżeli jej mąż tu przyjedzie, cóż ona zrobi? Ja nie jestem daleko od myśli, że Matka dobrze z Zięciem, bo to do obu podobne. On raz tak gada, drugi raz inaczej, a Matka za bardzo była z nim dobrze, aby teraz, jeżeli go zobaczyła i protegować na nowo zaczęła, nie przebaczyła zupełnie, tym bardziej że on za panie-brat z Thorem, w którego dzienniku ona pisze i który to niby temu Rousseau o Augustynie powiedział. Cóż ta lalka robi? A Arago, mój Boże, co za ambasador! Słowa po niemiecku nie umie. Żeby do Bawarii, to co innego, jako przyjaciel Loli Montes! To już Liszt lepszy na dyplomatę. – Byłem też tu w przeszły tydzień na obiedzie z Guizotem; aż mi przykro było widzieć, choć szamerowany złotym runem, widać było, że cierpi moralnie, chociaż nie bez nadziei! Omyliłem się. Wziąłem dubeltowo papier. Tutaj spokojnie. Irlandzkie sprawy ani chartistowskie nie trwożą; nie takie to ogromne, jak się z daleka zdają, rzeczy i więcej się tu zajmują stanem rzeczy paryskim, Włochami i Polską, na którą „Times” wygaduje awantury takie, że nawet Anglicy już są uderzeni jego niesprzyjaniem. – Chojecki we łbie ma bzika, aby Czechom się mieszać. Niech paskudzą, byleby w czasie łatwo odmyć można smolidła niedolęgłych. Jak tam jeszcze biedę większą zaszczepią, to będą mieli wielki rachunek z Panem Bogiem. Ściskam Cię serdecznie. Twój stary Ch. 
 [1]   Une matinée  – poranek.   [2] Trembalować (z fr. trimballer ) – włóczyć się.   [3]   Grand seigneur  – wielki pan.   [4] Modereszon (fonet. z ang. moderation ) – umiarkowanie. 
   "," List Fryderyka Chopina do Wojciecha Grzymały w Paryżu, „Moje Życie. Tu brzydko od tygodnia | i to mi wcale nie służy. [...]”, sygn.: „Ch”, [Londyn], 48, Dover Street, Picadilly, piątek, 2\/06\/[1848], s. 6. "
337,['Fryderyk Chopin'],['Solange Clésinger'],Londyn,Paryż,1848-06-30,,"48, Dover Street, Piccadilly [Londyn], 30 czerwca [18]48",Do Solange Clésinger w Paryżu," Mam nadzieję, że Pani zdrowa i mąż także. Myślałem o Was dużo. – Mieszkacie tak blisko rogatek, gdzie tyle krwi się przelało. Mam nadzieję, że między ofiarami ostatnich dni nie było Waszych przyjaciół. Proszę, dajcie mi wiadomość o sobie. Czy Pani jest nadał zdecydowana opuścić Paryż? – Zdaje mi się, iż nastąpiła zmiana. – W każdym razie – proszę liczyć na doskonałe listy ode mnie – doskonałe, jak się przynajmniej wydaje z daleka – poprosiłem o nie jedną z mych uczennic, która tu przybyła na pewien czas i która mi je przysłała. Proszę mi donieść, czy projekty się nie zmieniły. Piszę do Pani w pośpiechu, nie mając dobrego pióra i atramentu. – Cierpię na atak spleenu [1] . Oddalam mego służącego Włocha, kłamcę i lenia, nie mówiąc o czym innym. – Umie tyle po angielsku co ja. Niech Bóg Panią błogosławi i daje Wam obojgu zdrowie. Ch. Proszę darować mój [„ortografię” – skreślone] styl. Styl to człowiek. Mój styl jest bardzo głupi. Dałem poranek. Był na nim elegancki świat. Mario śpiewał 3 razy, ja grałem 4. Miało to powodzenie – przyniosło mi 150 gwinei; było tylko 150 miejsc i wszystkie w przeddzień wykupione. [1] Spleen (ang.) – melancholia. ",
338,['Jane Welsh Carlyle'],['Jane Wilhelmina Stirling'],,Londyn,1848-07-01,1848-07-31,Lipiec 1848,Jane Welsh Carlyle do Jane W. Stirling w Londynie," Moja droga Panno Stirling. P. Fryderyk Chopin nie mówi po angielsku i nie rozumie mowy angielskiej. Żałuję niezmiernie! Jednakże zastanawiam się nad tym, czy potrafi czytać po angielsku? Sądząc, że tak jest, przesyłam Pani kilka wierszy pisanych na jego cześć i chwałę przez kapitana Antoniego Sterlinga, brata Johna, który towarzyszył mi niedawno na koncercie p. Chopina. Uważam, że nie należą one do tego rodzaju zwariowanej prozy, która składa się na zespół jego wynurzeń poetyckich. Może są godne doręczenia p. Chopinowi z moim niewypowiedzianym wyraźnie błogosławieństwem. Gdyby mógł przynajmniej zrozumieć ich myśl... Może mogłaby je Pani ładnie zrymować, a w takim razie prosiłabym Ją o przetłumaczenie tej poezji na wiersz francuski, by zrozumiał ją lepiej. Wolę jego muzykę od wszystkich innych, czuję bowiem, iż nie jest ona tworzona dla podziwu świata – a takie wrażenie robi na mnie przeważnie muzyka – lecz jest odzwierciedleniem jego duszy i jego życia, i przeznaczona jest dla tych, którzy mają uszy, by słyszeć, i serca, by zrozumieć. Wyobrażam sobie, że każda z jego kompozycji zabierała mu cząstkę jego życia! Ach, pragnęłabym, by umiał mówić po angielsku, bo mogłabym z nim pomówić z całego serca [...] Serdecznie Pani oddana Jane Carlyle. ",
339,['Fryderyk Chopin'],['Ignacy Krzyżanowski'],Londyn,Londyn,1848-07-06,,"Londyn, 6 lipca 1848",Do Ignacego Krzyżanowskiego w Londynie, Niech Ci Pan Bóg pomaga w Twej pracy. Chopin. ,
340,['Fryderyk Chopin'],['Wojciech Grzymała'],Londyn,Paryż,1848-07-08,1848-07-17,"[Londyn, 8–17 lipca 1848]",List Fryderyka Chopina do Wojciecha Grzymały," Daruj, że stary początek (z 8 juilleta) posyłam, ale dziś go kończę. Moje najdroższe Życie! Bóg Cię zachował w tych ostatnich dniach, które były dopiero prawdziwym początkiem (niby motywowanym) zaciętości dwóch partii. Bo dotychczas było to w głowach, w imaginacji i książkach, w imieniu oświaty, sprawiedliwości, solidarności itd.; ale teraz owe błoto, jako męczeństwo, wzywać będzie zemsty. A zemście końca nie ma! Wojna domowa pryncypiów, za nią konieczny upadek cywilizacji pod formą dzisiejszych wyobrażeń. Twoje praprapraprawnuki przyjadą z wolnej Polski za kilkaset lat albo do odrodzonej Francji, albo czegoś innego na owym miejscu. Wczoraj (7 juilleta) dałem drugą matinée w hotelu lorda Falmouth. Viardowa śpiewała mi moje mazurki między innymi. Bardzo pięknie było, ale nie wiem, czy miałem 100 gwinei zysku. W poniedziałek się dopiero dowiem. Teraz się tu już kończy saison . Moje projekta nie wiem, jak się obrócą. Niewiele mam zbioru w kieszeni; nie wiem, co zrobię. Może do Szkocji pojadę. Moje Szkotki dobre, kochane, ale czasem mię nudzą, aż strach. Odprawiłem durnia Włocha. Mieszkanie jeszcze trzymam, bo mam trzy fortepiany, a salonu dużego trzeba. Mam lepszego służącego. Moje zdrowie godzinami, ale często rano myślę, że duszę wykrztuszę. Smutno mi w duszy, ale się szołomię; nawet unikam samotności, aby się nie zastanawiać, bo chorować długo tu nie można, a nie chcę się dać wziąć żadnym febrom. Co Sola robi? Rozières pisała mi poczciwy list. Dobre dziecko. A o Matce mi pisz. Czy jedzie Clé[singer] do Rosji? Tam teraz cholera!... Dureń!... Pisz mi słowo o nich. Księżna czy w bezpieczeństwie? Cichowski czy ma nowiny dobre? Gut[mann] mi pisał, kochany chłopak; dobrze, że nic nie oberwał. Tutaj się żadnych rozruchów nie boją i jeżeli dzienniki wasze co piszą, to niewiele prawdy. Wszystko, co trochę posiada, jest tu na konstabla zapisane, a między nimi bardzo wielu chartistów, którzy wcale żadnych wiolencji nie chcą. W ten moment dostałem list od Rozièr[es]; że Cię widziała, żeś szedł do ranionego Dubosa. Proszę Cię, zdrowia mu tam życz. Jadę do Viardowej podziękować. Przyznam Ci się, że nie chciałem jej prosić, żeby mi śpiewała, ale brat jej był u mnie właśnie, kiedy mi salon od lorda Falmoutha Broadwood proponował, i zaraz pojechał do siostry, która z wielką przyjemnością obiecała śpiewać. Między innymi moje mazurki śpiewała. Powiedz to de Rozières, iż bardzo pani V. była grzeczna, bo to naokoło dostanie się tutaj. Pani S. pisała, wiem, do V[iardot] i dowiadywała się troskliwie o mnie!!! Jaką rolę sprawiedliwej matki grać ona tam musi. Dokończyć tego listu nie mogę, tak mam rozigrane nerwy; cierpię na jakąś tęsknotę głupią i mimo całej rezygnacji mojej nie wiem, ale niespokojny jestem, co z sobą zrobię. Zebranego grosza może będę miał wszystkiego, strąciwszy mieszkanie, powozy, ze 200 gwinei (do 5000 franków). We Włoszech można żyć rok, ale tu ani pół. Saison już się skończyła prawie. U Królowej nie grałem, chociaż przed Królową grałem u Sutherlandowej. Księżna Suth[erland] wyjechała. Więc może mi jaki dyrektor królewski buty uszył, żem mu wizyty nie oddał albo żem w Filharmonicznym instytucie nie chciał grać. Gdyby tu saison sześć miesięcy trwała, to bym się powoli na mój sposób dał tu poznać, ale tak, to za mało czasu. Taki tu rwetes na wszystko. Co dzień gdzieś jestem na wieczorze. U jednej tu lady Combermeere w przeszłym tygodniu księżna Cambridge i książę, i Weimarska jakaś stara, i Heski, wszystko to bardzo grzeczne było. W niektórych kątach to mnie już znają z dobrej strony, ale czasu trzeba, a tu już koniec saison . Dzienniki niektóre tam bzdurzyły niby dobrze. Mówią tu ludzie, że to tutaj bardzo wiele znaczy. Ale czego tu nie tak wiele, jak mówią, to gwineów. Łgą bardzo; jak tylko czego nie chcą, to zaraz na wieś jadą. Już mi jedna uczennica na wieś wyjechała i nie zapłaciła 9 lekcji, a inne, co po dwie lekcje na tydzień brać mają, to zwykle dwie opuszczają, więc więcej udają, jak robią. Nie dziwię się temu, bo za wiele robić chcą i wszystkiego. Przyjechała tu jedna na uczennicę z Liverpoolu na tydzień! Dałem pięć lekcji, bo w niedzielę nie grają, i kontenta. Lady Peel np. chce, żebym dawał lekcje jej córce, która bardzo ma wielkie zdatności, ale ponieważ miała metra, co pół gwinei brał i dwa razy na tydzień dawał, więc mnie tylko o jedną lekcję na tydzień proszą, żeby toż samo uczyniło w worku. To, żeby powiedzieć, że ma ode mnie lekcje, i za dwa tygodnie zapewne wyjedzie. Odbieram od Ciebie list i w ten moment Ci odpisuję. A najprzód, moje Życie, musiałem mimo wielkiej ciekawości odprawić dzienniki, które mi przysłałeś, bo za nie poczta 1 funt i 15 shillingów chciała, co znaczy 45 fr., a ponieważ miałem Twój list, więc z mniejszą boleścią odmówiłem dzienniki, które tak drogo kosztują, boś na kopercie pisał, i każą jak listy płacić. Zapomniałem Ci powiedzieć, że „Charivary”, coś mi raz przysłał, kosztowały mnie 5 shillingów i coś, dlatego że także na kopercie pismo było, więc jak za list kazali płacić. Od 5 – 1 funta i 15 shill. daleko, dlatego kazałem sobie dobrze powtórzyć przez gospodarza domu i wytłumaczyć. Więc waga pocztowa taka była. Odmówiłem i myślę, że do Ciebie nie odeślą, bo adresu pewno Twojego tam nie ma. Gdyby nieszczęściem to się Tobie jakoś na powrót dostało i trzeba zapłacić, to byś lepiej zrobił znowu mi tu odesłać. Ale innym razem nie rób więcej tego, bo oni tu wizytują bardzo takie rzeczy, opieczętowują pocztowymi pieczęciami i drogo, jak widzisz, każą płacić. Moje Szkotki poczciwe, dałem im Twój list, ale tak mnie nudzą, że nie wiem sobie rady; koniecznie chcą, żebym do ich familii jechał do Szkocji; to pięknie, ale dziś nie mam ochoty do niczego. Tutaj co nie nudne, to nie-angielskie. Co Sol robi? A jej matka? A de Rozières? À propos listu, coś mi w Twoim przysłał, to jeden dureń, któremu wyjechać pomogłem z Paryża (zowie się Wiemann), który mi pisze o pieniądze, żeby znów mógł do Paryża wrócić. Cybulus! Przez rok go prawie żywiłem, chciał koniecznie jechać; wyszedł z pierwszym oddziałem czy drugim i teraz znów w biedzie. Niech Bóg broni i uchowa, co się z naszymi dzieje! Ściskam Cię serdecznie. Najprzywiązańszy Ch. "," List Fryderyka Chopina do Wojciecha Grzymały w Paryżu, „Daruj, że stary początek (z 8go Juilleta) posyłam. [...]”, sygn.: „Ch”, [Londyn,] [8–17\/07\/1848], s. 8. "
341,['Fryderyk Chopin'],['Wojciech Grzymała'],Londyn,Paryż,1848-07-18,,"[Londyn, 18] lipiec [1848]",Do Wojciecha Grzymały w Paryżu," Moje Życie. Dziękuję Ci za wszystkie Twoje dobre słowa i za list przysłany z domu. Zdrowi z łaski Boga, ale się smucą o mnie niepotrzebnie. – Ja już się smucić ani cieszyć nie umiem – wyczułem się zupełnie – tylko wegetuję i czekam, żeby się prędzej skończyło. – Jadę w przyszły tydzień do Szkocji do jakiegoś lorda Torphichen, szwagra moich Szkotek, u którego one już są, koło Edinburga. – Pisał do mnie list z zaprosinami, jako też Lady Murray, wielka, znana tam dama, która bardzo muzykę lubi. – Nie liczę mnóstwa innych zaprosin ustnych z adresami, bo włóczyć się już z kąta w kąt nie mogę – takie życie mi przemierzło – a przed sobą nic na końcu tego nie widzę. – Zabawię w Szkocji do 29 août – a 29 dałem się zaangażować do Manchesteru , gdzie dają wielki koncert. Mam grać dwa razy bez orkiestry i za to mi dadzą 60 funtów. Alboni przyjedzie – ale mnie nic do tego – tylko usiądę i zagram. Mieszkać przez parę dni będę tam, gdzie Neukomm , u znajomych bogatych fabrykantów tamtejszych. – Co potem z sobą zrobię, nie wiem – żebym wiedział, że tu mnie w zimie choroba nie złoży! ",
342,['Fryderyk Chopin'],['Camille Pleyel'],Londyn,Paryż,1848-08-01,,"Londyn, 1 sierpnia 1848",Do Kamila Pleyela w Paryżu," Bardzo drogi przyjacielu. Korzystam z dobroci pana Mańkowskiego, aby przesłać Panu £ 80, które właśnie otrzymałem za Pański fortepian. Niech Bóg daje Panu pokój i szczęście. Kocham Pana, jak zawsze – jak zawsze i zawsze F. Ch. ",
347,['Fryderyk Chopin'],['Justyna Chopin'],Edynburg,Warszawa,1848-08-10,1848-08-19,"[Edynburg], 19 [10] Août 1848",Do rodziny w Warszawie," Najukochańsi moi. Dziękuję Wam za poczciwy list, który mię temu tydzień przeszło do Londynu doszedł. W Londynie siedziałem 3 miesiące – dosyć zdrów byłem na siebie. Dałem dwa poranne koncerta – jedno u pani Sartoris [Dopisek:] Pani Sartoris jest z domu Fanny Kemble, młoda, córka sławnego aktora angielskiego, a sama sławna śpiewaczka angielska, która dwa lata była tylko na scenie i poszła za pana Sartorisa, bogatego światowego człowieka, i która przez cały wielki świat londyński adoptowana i wszędzie bywa, i wszyscy u niej bywają. Znajomość jeszcze z Paryża. [Dalszy ciąg listu:] a drugie u lorda Falmouth, z wielkim sukcesem, bez wielkiego chałasu [!]. – [Dopisek:] Lord Falmouth, wielki amator muzyki, bogacz, kawaler, wielki pan, swój hotel na St. James’s Square mi na koncert ofiarował. Był dla mnie bardzo grzeczny – trzy grosze można by mu dać na ulicy – a w domu ma mnóstwo lokai lepiej poubieranych od niego. Znałem jego siostrzenicę w Paryżu, ale dopiero ją na koncercie widziałem w Londynie. [Dalszy ciąg listu:] Na jednym mi śpiewał Mario 3 razy, a ja grał 4; na drugim pani Viardot 3 razy, a ja grał 4 razy, co im się bardzo podobało, bo takich krótkich a węzłowatych koncertów oni tutaj nie znali, tylko długie, 20– numerowe  koncerta z ogromnymi afiszami. [Dopisek:] Posyłam Wam parę słów z „ Athenaeuin”, dziennika szanowanego między artystami. Innych nie mam; zresztą cóż Wam po innych, że tam ktoś powie, że dobrze! Niech Wam Antek tłumaczy. [Dalszy ciąg listu:] Jam ograniczył liczbę słuchających na 200 osób u Lorda Falm., a 150 u pani Sartoris, co mi przyniosło, po gwinei bilet, (odtrąciwszy rozmaite koszta) do 300 gwinei. Londyn strasznie drogi podczas  saisonu  – samo mieszkanie  bez niczego  (prawda, żem miał salon bardzo wielki i wysoki, w którym 3 fortepiany stały: jeden, co mi Pleyel przysłał, drugi, co mi Erard przygotował, trzeci, co mi Broadwood postawił), samo to mieszkanie, dlatego że schody wielkie i piękne i wchód wspaniały, i ulica Dover Street przy Piccadilly, kosztowało 80  funtów . Teraz powóz, służący, wszystko ogromnie drogie, tak że gdybym był nie miał w domu lekcyj po gwinei i kilku na dzień, jakby ze mną było. Miałem kilka świetnych wieczorów, jakem tylko przyjechał – i nie wiem, czym Wam z Londynu pisał, że X-na Sutherland miała raz u siebie Królową na obiedzie i wieczorem tylko z 80 osób z pierwszego świata londyńskiego. – Prócz X-cia Pruskiego (który już był blisko wyjazdu) i familii królewskiej byli tacy tylko, jak Wellington stary i tym podobni (choć podobieństwa trudno). X-żna mię Królowej prezentowała. – Królowa grzeczna, 2 razy ze mną mówiła. X-żę Albert przybliżył się do fortepianu. Powiedzieli mi wszyscy, że to rzadkie rzeczy. Z Włochów, którzy także tegoż samego wieczora śpiewali, był Mario, Lablache i Tamburini. – Żadnej śpiewaczki. Chciałbym Wam opisać pałac X-żnej Suth[erland], ale tego nie można. Wszyscy, co wiedzą, mówią, że król[owa] angielska nie ma takiego mieszkania. – Wszystkie królewskie pałace i zamki – stare, wspaniałe, ale ani tak gustowne, ani tak eleganckie, jak  Stafford House  (tak się zowie pałac X-cia Sutherland), przyległy zanikowi londyńskiemu St. James, tak jak Blacha. Np. schody są sławne z okazałości; nie są one ani w sieni, ani w przysionku – tylko w środku apartamentów, jakby w jakimciś ogromnym salonie – z przepysznymi malowidłami, statuami, galeriami, obiciami, kobiercami w najpiękniejszym planie, z najpiękniejszymi perspektywami – toteż widzieć było na tych schodach Królowę przy największym świetle – otoczoną wszystkimi diamentami i wstęgami – owe  podwiązki  schodzące z największą elegancją, prowadzące konwersację, zatrzymujące się po rozmaitych platformach, gdzie z każdego punktu co innego jest do admirowania – to prawdziwie, że żałować, że jaki Paul Veronese nie mógł coś podobnego widzieć, żeby zostawić jeszcze jeden  chef d’oeuvre [1]  więcej. – Po tym wieczorze u X-ny Suth[erland] mówiono mi, że mam grać u Królowej, ale nie wiem, dlaczego nie grałem. – Zapewne, żem się o to nie starał, a tutaj o wszystko trzeba się starać, taki natłok rzeczy. Nie tylko żem się nie starał, alem nie był z wizytą u nadwornego kapelmeistra, a raczej tego, który urządza koncerta Królowej i jest dyrektorem orkiestry Filharmonicznego Towarzystwa (tutejsze pierwsze koncerta –odpowiednie Konserwatorium Paryskiemu). Towarzystwo Filharmoniczne ofiarowało mi, żebym u nich grał – wielka łaska, a raczej dystynkcja, bo każdy, co przyjeżdża, to się o to prosi, i Kalkb[renner] tego roku ani Hallé nie grali mimo wszelkich zachodów – ale ja odmówiłem, co pomiędzy muzykantami niektórymi zły efekt zrobiło, a szczególnie między dyrektorami. A odmówiłem raz dlatego, żem nie bardzo był zdrów – taką dałem przyczynę – a prawdziwa była, że nie wypadało mi tylko grać jeden z moich koncertów z orkiestrą, a tylko  jedną  próbę ci panowie robią –  i to próbę publiczną , na którą za biletami niepłatnymi wpuszczają. Jakże tu próbować i powtarzać! Więc bylibyśmy źle grali (chociaż tu oni niby moje koncerta znają i pani Dulcken, sławna (ale!) tutejsza pianistka, przeszłego roku jeden tam grała); więc kazałem podzięk[ować] Tow[arzystwu] Filharm[onicznemu]. – Jeden dziennik mi to za złe wziął – ale to nic nie szkodzi. Po moich porankach wiele dzienników miało dobre artykuły, „ Times” wyjąwszy, w którym pisze niejaki Davison (kreatura nieboszczyka Mendelssohna), który mnie nie zna i wystawia sobie, żem antagonista Mendelssohna (jak mi mówią). Nic to nie szkodzi. Tylko widzicie, że zawsze ludzie powodowani czymciś innym na świecie jak prawdą. Ale wróćmy do świata londyńskiego. Otóż moje prix [2] na wieczór w Londynie było 20 funtów, ale tylko 3 takie wieczory miałem. Drugi był u markiza Douglas (syna X-żny Hamilton, którą niegdyś w Paryżu znałem). Młoda markizowa jest X-żna Badeńska, Prezentowała mnie X-żnie Cambridge, ciotce królewskiej (którą ile razy później spotkałem, zawsze wiele ze mną mówiła), X-żnie Weimarskiej, starej damie (nie panującej). Był tam także X-żę Heski i wybór dam londyńskich: lady Jocelyn, jedna ze sławnych tu piękności, lady Lincoln, siostra mark. Douglas, lady Granville (młoda), lady Cadogan (moja dawna uczennica, dziś dame de compagnie [3] przy X-żnie Cambridge), dyplomacja, między którymi kilku niemieckich, którzy dziś w Londynie, a których w Paryżu dawniej znałem. Trzecia moja płatna aparycja, a raczej najpierwsza z porządku, była u lady Gainsborough, dawnej damy honorowej królowej, która także zgromadziła u siebie najwyborniejszy świat arystokracki tutejszy. Jak wiecie, że oni tu imionami i wielkościami żyją. Lady Dover, siostrzenica X-żny Suther[land], X-żna Argyll, lady Stanley (której córka, moja paryska uczennica, dzisiaj dama honorowa królowej). Cóż Wam będę wymieniał przeróżne imiona! Poznałem bardzo wiele dużego świata, [Dopisek:] Lady Ailesbury, lady Peel, lady Gordon, lady Parkę, między iiteratorami Carlisle, Rogers stary, bardzo sławny poeta i szanowany przyjaciel Byrona, Dickens, Hogarth, przyjaciel od serca Waltera Scotta itd., itd., który o mnie piękny artykuł w „ Deliniusie” o moim 2-gim koncercie napisał. [Dalszy ciąg listu:] między tymi: X-żną Somerset; książę jest pierwszym księciem Anglii, a ona w wielkich okazjach, np. na koronacji, tuż zaraz za królową nadchodzi. – Między ciekawościami także lady Byron, z którą bardzo niby sympatyzujemy i rozmawiamy jak gęś z prosięciem, ona po angielsku, a ja po francusku. Rozumiem, że znudziła Byrona. Jej córka, lady Lovelace (niby piękność), także ciekawa osoba. Ale kogo tutaj miałem przyjemność zastać, to lady Shelburne, dawna Mile de Flahaut , moja uczennica, a dziś belle-fille [4] lorda Landsdowne (Landsdaun), prezydującego radą ministrów, który sam bardzo muzykę lubi i co saison daje u siebie wielkie wokalne koncerta. Lady Combermeere jest także jedna z dam, które dla mnie były grzeczne. Przed wyjazdem byłem tam na wieczorze, było X-stwo Cambridge, Wellington, X-żę, a raczej c-te Montemolin, syn Don Carlosa, pretendent hiszpański. Między osobami, które poznałem, ciekawymi np. lady Norton, sławna z piękności (i z procesu z mężem); [Dopisek:] Barciński może wie o niej. [Dalszy ciąg listu:] córka Sheridana, bardzo lubiana dama; lady Blessington, której córka poszła za owego c-te d’Orsay , który prowadzi między fashion [5] , a którego żona odjechała. C-te d’Orsay bardzo był dla mnie grzeczny. Przywiozłem mu list od siostry, X-żnej Gramont. Prócz tego sam jest artystą, bardzo piękne rzeźby i statuy robi, maluje, rysuje. Między jego pięknymi biustami jest markiza de Douro, żona syna Wellingtona (do której także listy miałem). La marquise de Douro jest jedną z piękności tutejszych. Między miłymi osobami poznałem tu bardzo poczciwą damę, panią Milner Gibson, której mąż był ministrem, temu parę lat; lady Molesworth, która także dla mnie bardzo grzeczna. [Dopisek:] Nie mogę opuścić: lady Agata Bruce, córka lady Elgin, a dama honorowa X-żny Kent, matki królowej. Bardzo  dobra i poczciwa, i grzeczna; jest to jeszcze znajomość także z Paryża. [Dalszy ciąg listu:] Trudno Wam wszystko wymieniać, ale nie mogę zapomnieć pani Grotę, którą jeszcze w Paryżu znałem (u p. Marliani). P. Grotę jest żoną członka Parlamentu. Jest osoba bardzo, światła, która się rzuciła protegować Jenny Lind. Ona mnie z nią poznała. Raz nikogo, tylko nas dwoje zaprosiła, od 9-tej do 1-szej w nocy od fortepianuśmy nie odsiedli. [Dopisek do miejsca oznaczonego gwiazdką:] Królowa, która wróciła do miasta po manifestacjach nieprzyjaznych, opozycyjnych, miała być pierwszy raz na wielkiej operze, żeby się publiczności pokazać, i wybrana reprezentacja była pierwszym pokazaniem się także przybyłej panny Lind (w Somnambuli ), więc ogromny rwetes na bilety: po 3 gwinee w wigilię samego dnia krzesła sprzedawano. Nie wiedziałem o tym, bom dopiero co przyjechał, i w ten sam dzień ktoś mi powiedział, że jeżeli znam p. Grotę, to ona prócz swej loży wielkie ma znajomości i będzie mi mogła pomóc. Poszedłem do niej z wizytą i zaraz zaprosiła mnie do swej loży. Bardzo z tego byłem, kontent, bom ani Królowej, ani Jenny Lind, ani tego pysznego teatru (Keen’s [!] theater) nie widział. Ale loża p. Grotę była na I-szym, a ja dyszę po schodach, więc powróciwszy do domu zastałem od p. Lumley, dyrektora, bilet do najlepszego krzesła z komplimentami od panny Lind i p. Grotę. Reprezentacja była najświetniejsza, Królowa większe brawo dostała jak Jenny Lind; śpiewali God save , cała sala debout [6] i Wellington, i wszystkie wielkości tutejsze. Imponująca rzecz widzieć ten wzgląd i uszanowanie istotne dla tronu, dla prawa i porządku; uspokoić się nie mogli od entuzjazmu. [Dalszy ciąg listu:] P. Lind była na moim koncercie!!! co niby wiele znaczy dla durniów, bo nigdzie się nie może pokazać, żeby zaraz wszyscy nie lornetowali; a ona żeby nie to, że nigdzie, nawet w towarzystwie wielkim nie śpiewa, tylko na operze, to by była dla mnie śpiewała, jak mi p. Grotę mówiła. Ale ani mi się śniło ją prosić, chociaż dobra dziewczyna i jesteśmy z sobą doskonale. Jest to jeszcze coś innego jak inne. Można by to nazwać skandynawską struną, inna zupełnie natura od południowej, np. Pauliny Viardot. Nieładna, ale miła u siebie, na scenie nie zawsze mi się podoba, ale w Somnombuli od środka drugiego aktu jest najkompletniej piękna pod wszystkimi a wszystkimi względami, jako aktorka i śpiewaczka . Nie widziałem Malibran, ale wątpię, żeby czulej uchwyciła tę rolę. W innych mniej jest dobrze, a szwedzkie pieśni najmilej mi śpiewa, tak jak pani Paulina [Viardot] hiszpańskie. Mówiono, że idzie za mąż za brata pani Grotę, ale wiem z pewnością, że nie (mówiono nawet, że sekretnie zamężna, ale na nią w Szwecji czeka narzeczony). Pani Grotę bardzo dobra osoba, chociaż wielka radicalka i oryginał . Przyjmuje u siebie mnóstwo ciekawych osób i duków, i lordów, i uczonych, słowem, ciekawości wielkiego świata. Basem mówi, prawdę w bawełnę nie obwija, a ktoś, co nie jej zdania, zapytany: „ Comment trouvez-vous Mme Grote ” [7] – „ Je la trouve grotesque ” [8] – odpowiedział. Mimo to dobre ma serce i dała mi tego dowody: zaprosiła mnie na wieś do siebie z p. Lind i p. Sartoris, ale nie mogłem. Ktoś, kogo bardzo także polubiłem, to pani Sartoris (Farmy Kembie). Ona mnie z dawnych czasów zna i na wieczorach, na których cały świat londyński przyjmuje, nigdy mnie grać nie prosiła, jeżeli widziała, że mi się nie podoba. Śpiewa sama bardzo pięknie i w głowie ma najpiękniej. Ma dwoje dzieciaków ślicznych jak anioły. Sama była bardzo ładna, ale dziś utyła, więc tylko głowa jak camée została.. Z nią jestem bardzo u siebie; jest naturalna, zna moje wszystkie wady potoczne przez wspólnych przyjaciół, np. Dessauera, Liszta. Często gawędziłem i zdawało mi się, że z kimsiś, co Was zna, a ona tylko zna pokoje, w których (mieszkaliśmy w Tetschenie u Thunów, u których kilka czasów najprzyjemniei także spędziła. Powiada mi, że nas tam wspominali często i często. Dosyć już o Londynie. Nie będę Wam wyliczał innych znajomości; ale między innymi znalazłem tu dawnych znajomych, którzy dla mnie dobrzy byli, np. Bulwera, który był ambasadorem w Madrycie, lorda Dudley Stuarta, Comming Bruce, ojca lady Elgin, Moneton Milner itd. – Broadwood, prawdziwy Pleyel tutejszy, był dla mnie najlepszym i najprawdziwszym przyjacielem. Jest to bardzo, jak wiecie, bogaty i pięknie wychowany człowiek, któremu ojciec majątek i fabrykę zostawił, a sam się na wieś usunął. Ma on stosunki najpiękniejsze; on przyjął p. Guizot z całą familią do swojego domu (jest powszechnie lubiany). Przez niego poznałem lorda Falmouth. Żeby Wam dać wyobrażenie o angielskiej jego grzeczności: rano raz mnie odwiedził; byłem zmęczony i powiedziałem mu, żem niedobrze spał. Wieczorem wracam od X-żnej Somerset, zastaję nowe materace elastyczne, poduszki w łóżku; po wielkich kwestiach mój poczciwy Daniel (tak się zowie mój teraźniejszy, bardzo dobry służący) powiedział mi, że p. Broadwood przysłał i prosił, żeby nic nie mówić. Teraz, wyjeżdżając z Londynu temu 10 dni, na kolei żelaznej do Edynburga zastałem jednego jegomościa; który mi się od Broadwooda prezentował i dał mi zamiast jednego dwa miejsca w wagonie (drugie naprzeciwko, żeby nikt mnie nie żenował); oprócz tego dano mi w tenże sam, powóz niejakiego pana W o o d, znajomego Broadwooda, a który mnie także znał (widział mnie roku 1838 w Frankfurcie u Lipińskiego!) i który ma swój dom muzyczny w Edynburgu i w Glasgowie. Także Broadwood poczciwy kazał mojego Daniela (który porządniejszy od wielu panów, a przystojniejszy od wielu Anglików) w tenże sam wagon wpakować i przejechałem 407 mil angielskich z Londynu do Edynburga przez Birmingham, Carlisle we 12 godzin par express train (to jest najmniej zatrzymujący się konwój). W Edynburgu, gdzie mi obstalowano mieszkanie w pierwszym hotelu ( Douglas’s-hotel ), zatrzymałem się, żeby odpocząć dzień i pół. Zwiedziłem miasto przepiękne, którego najbrzydsze widoki na papierze tym posyłam (nie mogłem dostać piękniejszych). [Dopisek:] Ludzie, co zawsze piękne rzeczy pod nosem mają, admirują zawsze coś, co mniej piękne, ale co nie pod nosem, dlatego że mniej zwyczajne. [Dalszy ciąg listu:] Zastałem tam grzecznych przyjaciół moich przyjaciół, którzy mi powozem swoim wygodzili na objeżdżanie miasta. (Teraz do Szkocji wszyscy się zjeżdżają na otwarcie polowań.) Odpocząwszy w Edynburgu, usłyszawszy przechodząc w jednym magazynie muzycznym ślepego jakiegoś, co grał mojego mazurka, wsiadłem do powozu po angielsku zaprzężonego, z konia powożonego, który po mnie lord Torphichen przysłał, i przyjechałem tutaj, o 12 mil od Edynburga. Lord Torphichen jest stary, siedemdziesięcioletni Szkot, szwagier pani Erskine i panny Stirling, moich poczciwych szkockich dam, które dawno z Paryża znam, a które dla mnie tak troskliwe, u których zawsze w Londynie przesiadywałem i którym nie mogłem odmówić tu przyjechać, tym bardziej że nie mam już co w Londynie robić, że odpocząć trzeba i że lord Torphichen bardzo mię serdecznie zaprosił. Miejsce to zowie się Calder House (wymawiają Kolderhaus). Jest to stary manoir [9] , otoczony ogromnym parkiem ze stuletnimi drzewami, widać tylko trawniki, drzewa, góry i niebo. Mury grube na 8 stóp, galerie na wszystkie strony, korytarze czarne ze starymi, bez liku portretami ancetrów, rozmaitych kolorów, z rozmaitymi kostiumami, to szkockimi, to ze zbrojami, to z robronami, niczego nie brak dla imaginacji. Jest nawet jakaś czerwona czapeczka, która się pokazuje , ale jeszcze jej nie widziałem. Patrzyłem wczoraj po wszystkich portretach, alem jeszcze nie zobaczył, który to może być, co się po zamku tłucze. Mój pokój, który zamieszkuję, ma najpiękniejszy widok, jak tylko można. [Dopisek:] Chociaż ta część Szkocji nie jest najpiękniejsza. Ku Stirling, za Glasgowem, w północnej, są owe piękności. Za parę tygodni obiecałem jechać do lady Murray, mojej pierwszej uczennicy w Londynie, która zwykle w Edynburgu siedzi i rej muzyczny wodzi. Lord Murray mieszka w najpiękniejszych okolicach nad morzem, nawet morzem jechać trzeba. Także później muszę jechać koło Stirlinga do Keir, bardzo za piękne znane miejsce, do kuzyna p. Stirling, blisko Pani Jeziora. – Poczciwe moje Szkotki tutejsze! Nic zamyśleć nie mogę, co by tutaj zaraz nie było: nawet dzienniki paryskie tutaj co dzień mi przynoszą. Cicho mi, spokojnie i dobrze, tylko za tydzień trzeba będzie wyjechać. Lord mię na przyszły rok na całe lato prosi; ja bym tu całe życie siedział, ale cóż po tym? [Dalszy ciąg listu:] Jestem oddalony od innych, ażebym mógł sobie grać i robić, co mi się podoba, nie żenowany, bo u nich, niech Wam Bartek powie, pierwsza rzecz dla gościa, żeby w niczym go nie żenować. Zastałem w moim apartamencie fortepian Broadwooda; w salonie jest fortepian Pleyela, który miss Stirling z sobą przywiozła. W Anglii la vie de château [10] jest bardzo przyjemna. Zawsze się co dzień ludzi zjeżdża na kilka dni. Urządzenia najeleganciejsze, biblioteki, konie, powozy na rozkazy, liczna usługa itd. Zwykle schodzą się tutaj np. na lunch , po śp. Dmuszewskiego ortografii loncz, o 2-giej (każdy u siebie śniadanie je, kiedy chce, jak chce), a na obiad o 7-mej. Wieczorem siedzą, ile chcą, jak chcą. Wieczorami staremu lordowi gram szkockie pieśni, które on poczciwy dośpiewywa i jak może mi po francusku swoje uczucia wynurza. Chociaż wszyscy w wyższym towarzystwie, a szczególnie damy po francusku mówią, jednakże ogólna rozmowa zwykle się po angielsku sunie, a wtenczas żałuję, że nie umiem, a uczyć się ani czasu, ani ochoty ku temu. Zresztą rozumiem potoczne rzeczy, sprzedać się nie dam i z głodu nie umrę, ale to nie dosyć. List ten, który od 10 albo więcej dni piszę, dziś już koniecznie chcę skończyć, bo mi Was żal, że tak dawno nic ode mnie nie macie. Poczciwa de Rozièrka pisała mi, że nie czekając na mnie do Was miała słowo pisać. Wyjechała do przyjaciół na wieś, żeby odpocząć po tych wszystkich emocjach i strachach, jakie tam mieli. Sol mi pisała; jest także u rodziców męża w Besançon, zdrowa, Matkę w Paryżu widywała; Matce radzono z Paryża wyjechać. Przyjechawszy na wieś do Nohant chłopy bardzo źle ją przyjęli (bo się do wszystkich złych rzeczy mieszała), że aż wyjechać musiała i jest w Tours. W tych ostatnich czasach w wielkie błoto zagrzęzła i innych wielu wpakowała w ambarasy. Przypisują jej niegodziwe proklamacje, które domową wojnę zapalały. Jej drugi dziennik, który się także wcale nie udał, bo był ultra, tylko rozjątrzał krótkowidzących, był zakazany; ale już umierał, jak i pierwszy, z braku czytelników. Kto by to był powiedział temu kilka lat! Drukowano i przedawano jej biografię po ulicach, pisaną i podpisaną przez ojca Augustyny , który się skarży, że mu córkę jedynaczkę zdemoralizowała, że z niej metresę dla Maurycego zrobiła – i mimo pozwolenia rodziców za byle kogo wydała – obiecując, że ją za syna wyda; cytuje jej własne listy – słowem, najbrzydsza awantura, którą cały bruk paryski wie dzisiaj. Jest to niegodziwość ze strony ojca – ale prawda . Otóż i owe dobrodziejstwo, które ona zrobić myślała, a przeciwko któremu, na ten sposób , byłem od pierwszego dnia wejścia tej dziewczyny w dom. Trzeba ją było zostawić rodzicom, nie nabijać głowę synem, który tylko z pieniędzmi się ożeni (i to, jeżeli go bardzo poproszą, bo będzie ich miał dosyć). Ale mu się ładnej kuzynki w domu chciało. Tyle zrobił, że matka ją w równi z Sol postawiła, Tak samo była ubierana, a lepiej pielęgnowana, bo Maurycy chciał. Ile razy ojciec chciał ją odebrać, nie dali, bo Maurycy chciał. Matkę jej uważano za wariatkę , bo jej matka wyraźnie rzeczy widziała, ale i ojciec nareszcie zobaczył. Więc z tej dziewczyny p. S. zrobiła une victime [11] , która niby była prześladowana przez rodziców własnych. Solange to widziała wszystko, a więc żenowała. Maurycy potrzebował owego Lamberta, żeby go zasłaniał przed Solanżą i sługami. Borie potrzebował Augustyny, żeby go zasłaniała przed Solanżą i Maurycym. Maurycy potrzebował Boriego, żeby się w mieście wydawało, że się Borie do Aug[ustyny] bierze. Matce niewygodnie z córką było, która widziała, na nieszczęście, wszystko, co się święciło; stąd kłamstwa, wstyd, żena i reszta. – Ależ wróćmy do Szkocji. 28 août czekają mnie w Manchester, gdzie mam grać na koncercie, na którym śpiewają Włochy z Londynu: Alboni itd. Dają mi za to 60 gwinei, a ponieważ to nie do odrzucenia, więc przyjąłem i za tydzień wyjeżdżam stąd. 200-kilkadziesiąt mil angielskich, 8 godzin drogi żelaznej. Tam czekają na mnie dobrzy znajomi, fabrykanci bardzo bogaci, u których mieszka Neukomm (ów najlepszy uczeń Haydna, były kapelmistrz cesarza brazylijskiego, znacie go z imienia). Tam także jest pani Rich (córka p. Mackintosha, bardzo szanowanego niegdyś członka Parlamentu i mówcy, i pisarza), a moja wielka przyjaciółka, jako też paniów [!] Ersk[ine] i Stirling. Po koncercie mam wrócić ku Glasgowowi do belle-soeury lorda tutejszego, stamtąd do lady Murray, potem do Stirlinga, a na samym początku oktobra w Edynburgu chcą, żebym grał. Jeżeli mi to co przynieść może i będę miał siły, tak chętnie zrobię, bo nie wiedzieć, jak się tej zimy obrócić. Mam moje mieszkanie w Paryżu, jak zwykle, ale nie wiem, jak się tam obróci. W Londynie wielu mnie chce zatrzymać na zimę mimo klimatu. Mnie się chce czego innego, ale sam nie wiem czego. Zobaczę w oktobrze stosownie do zdrowia i worka , dlatego ze sto gwinei więcej w kieszeni nie zawadzi. Żeby ten Londyn nie był taki czarny, a ludzie nie tacy ciężcy i odoru węglanego ani mgły nie było, to bym już i po angielsku się nauczył. Ale ci Anglicy tacy różni od Francuzów, do których jak do swoich przylgnąłem; tak wszystko tylko na funty biorą, sztuki dlatego lubią, że to lux ; poczciwe serca, ale takie oryginały, że rozumiem, jak można samemu tutaj zesztywnieć albo się w machinę obrócić. – Żebym był młodszy, to bym się może i na machinę puścił, dawałbym koncerta po wszystkich kątach i wygrywał najbezgustowniejsze awantury (byle za pieniądze!); ale teraz już trudno zaczynać z siebie machinę robić. Tu pogoda dziś, więc nic mi do głowy suchego nie wchodzi. Park przecudnie oświecony – rano – i zapominam o wszystkim – jestem z Wami, dobrze mi i dopiero wtenczas o zimie będę myślał, kiedy koniecznie trzeba będzie. Teraz Was ściskam serdecznie. Ch. [Dopisek] Jak to dobrze, że Ludwika na wsi! I Mameczka, i Izabelisko powinny także się przejechać mimo ogrodu, w którym widzę wszystkie kwiaty, owoce i sztachety. Bartka całuję i całuję, jako też Kalasantego. Ludwice imienin życzyć nie będę, bo nie ma nawet o czym mówić. Niech Was P. Bóg chowa i błogosławi, chroni i zdrowia daje, dzieciakom na pociechę rosnąć pozwala. Piszcie do mnie pod zwykłym adresem do Paryża, bo mi stamtąd odeślą Wasz list, gdziekolwiek się obrócę. Zawsze Wam napiszę, gdzie myślę zimę przepędzić. [1] Chef d’oeuvre – arcydzieło.  [2] Prix – cena, honorarium.  [3] Dame de compagnie – dama do towarzystwa.  [4] Belle-fille – synowa.  [5] Fashion (ang.) – tu: modny świat.  [6] Debout – stojąc.  [7] Comment trouvez-vous Mme Grotę? – Co pan sądzi o pani Grotę?   [8] Je la trouve grotesque – Sądzę, że jest dziwaczka.  [9] Manoir – dwór, dom.  [10] La vie de château – życie w zamku.  [11] Une victime – ofiara 
   
 „ ",
343,['Fryderyk Chopin'],['August Franchomme'],Edynburg,Paryż,1848-08-11,,"Edynburg, 6 sierpnia, Calder-House, 11 sierpnia [1848]",Do Augusta Franchomme w Paryżu," Bardzo drogi przyjacielu. Nie wiem, co Ci mam powiedzieć – zdaje mi się, że najlepiej nawet nie próbować pocieszać Cię po stracie ojca. Znam Twoje zmartwienie – nawet czas działa mało na tego rodzaju boleści. Kilka dni temu opuściłem Londyn. W 12 godz. odbyłem drogę do Edynburga (407 mil angielskich). Wypocząwszy dzień w Edynb. przybyłem do Calder-House 12 mil ang. od Edynb., zamku lorda Torphichen, szwagra pani Erskine, gdzie zamierzam zostać do końca miesiąca i wypocząć po moich świetnych czynach londyńskich. Dałem dwa poranki muzyczne, które jakoby podobały się, ale mimo to mnie znudziły. Nie wiem jednakże, jakbym był mógł bez nich spędzić 3 miesiące w tym drogim Londynie, trzymając duże mieszkanie, koniecznie potrzebne, powóz i służącego. Zdrowie moje nie najgorsze, ale jestem coraz słabszy, i klimat tutejszy wciąż mi nie służy. Panna Stirling miała pisać do Ciebie z Londynu i prosi mnie, bym ją wytłumaczył przed Tobą. Te panie miały istotnie mnóstwo przygotowań przed podróżą do Szkocji, gdzie zamierzają spędzić kilka miesięcy. W Edynburgu mieszka jeden z Twoich uczniów, p. Drechsler, zdaje mi się. Odwiedził mnie w Londynie – zrobił na mnie wrażenie poczciwego chłopca, który Cię bardzo kocha, Grywa on z wielką damą tutejszą, lady Murray, jedną z moich sześćdziesięcioletnich uczennic londyńskich, której przyrzekłem, iż odwiedzę ją również w jej pięknym zaniku – lecz nie wiem, jak to zrobię, gdyż obiecałem, być 28 sierpnia w Manchesterze, by grać na koncercie za 60 funtów. Jest tam Neukomm – i przypuszczając, że nie będzie mi improwizował tego samego dnia, liczę, że zarobię te 60 funtów. Co potem ze sobą pocznę, nie wiem. – Pragnąłbym bardzo, żeby mi dano pensję dożywotnią za to, że nic nie komponowałem, nawet melodii à la Osborne albo Sowiński (obaj dobrzy przyjaciele– jeden Irlandczyk, drugi mój ziomek, z którego jestem dumny bardziej niż z odpychającego przedstawiciela Antoniego Kątskiego, Francuza z Północy, bydlęcia z Południa). Po tych uwagach zrobionych nawiasem muszę Ci się przyznać, iż nie wiem naprawdę, co ze sobą pocznę jesienią; w każdym razie nie narzekaj na mnie, gdybyś nie miał ode mnie wiadomości, bo często myślę o tym, by do Ciebie pisać. Jeśli zobaczysz pannę de Rozières lub Grzymałę, jedno z nich będzie coś o mnie wiedziało – jeśli nie ode mnie, to od któregoś z naszych wspólnych przyjaciół. Park tutejszy jest bardzo piękny, właściciel zaniku – to przemiły człowiek – czuję się więc tak dobrze, jak tylko można. – O muzycznych pomysłach nie ma mowy – jestem całkowicie wykolejony – czuję się jak np. osioł na balu maskowym albo jak struna skrzypcowa E na basetli – zdziwiony, zbity z pantałyku, oszołomiony tak, jakbym usłyszał frazes Bodiota (przed 24 lutego) lub pociągnięcia smyczka pana Capa (po dniach czerwcowych). – Mam nadzieję, że wiedzie się im dobrze. Nie mogę ich pominąć pisząc do Ciebie. – A teraz inne, poważne pytanie: mam nadzieję, że nie opłakujesz nikogo z przyjaciół po tych wszystkich strasznych wypadkach. A zdrowie Pani Franchomme i dzieci? Napisz mi słówko i adresuj do Londynu, do M. Broadwood, 33, Great Putney Street, Golden Square. Mam tu (materialnie) najzupęłniejszy spokój i słucham ślicznych pieśni szkockich – pragnąłbym móc komponować cokolwiek, choćby po to, by tym dobrym paniom, pani Erskine i pannie Stirling, zrobić przyjemność. Mam w pokoju fortepian Broadwooda, Pleyel panny Stirling jest w salonie – nie brak mi papieru ani piór. Mam nadzieję, że i Ty coś skomponujesz – a dałby Bóg, żebym mógł wkrótce usłyszeć to nowe dzieło. Mam w Londynie przyjaciół, którzy radzą mi, żebym tam spędził zimę – pójdę jednakże tylko za radą mojego – nie wiem, jak to nazwać – albo raczej usłucham tego, który będzie mi radził ostatni – co czasem wychodzi na to samo, jak dobrze się zastanowić samemu. Adieu , drogi, kochany przyjacielu – zawsze Twój Ch. Twej Pani życzę wszystkiego najlepszego dla jej dzieci. Mam nadzieję, że René bawi się swą wiolonczelą, że Cecylia pracuje pilnie i że ich mała siostrzyczka rozczytuje się w swych książkach. Pozdrów ode mnie, proszę Cię, panią Lasserve i popraw moją ortografię jak również mą francuszczyznę. Ludność tutejsza jest brzydka – ale zdaje się poczciwa. Za to bydło jest piękne, choć wydaje się złośliwe; mleko, masło, jaja doskonałe, a co za tym idzie – sery i kurczęta. ",
344,['Fryderyk Chopin'],['Camille Pleyel'],,Paryż,1848-08-15,,15 sierpnia 1848,Do Kamila Pleyela w Paryżu," Najdroższy przyjacielu. Przed mym wyjazdem do Szkocji, gdzie zamierzam spędzić w spokoju kilka tygodni (jeśli to możliwe) – napisałem do Pana krótki liścik z Londynu, przesyłając 80 funtów, które otrzymałem od Lady Trotter za Pański fortepian. Pan Mańkowski, który zechciał się podjąć doręczenia Panu tej sumy, jest młodym człowiekiem bardzo uprzejmym – przyjacielem Koźmiana – i uwielbia muzykę; mam nadzieję, że udało mu się Pana zobaczyć. Byłoby mi bardzo miło usłyszeć coś o Panu i dowiedzieć się przez niego, jak się Pan miewa. Co do mnie, duszę się w tej pięknej Szkocji – dla odmiany. Otacza mnie piękny park z prastarymi drzewami, (Hamptoneourt, gdzie jesteś?) zamek, w którym mieszkam, jest starą siedzibą, gdzie John Knox , szkocki reformator, odprawiał swoją pierwszą wieczerzę. Niektóre mury mają 8 stóp grubości; nie kończące się korytarze pełne starych portretów przodków, jeden bardziej poczerniały i bardziej szkocki od drugiego; niczego tu nie brak – jest nawet czerwona czapeczka, która się podobno ukazuje . Po tym wszystkim, co się stało na kontynencie, przypuszczam, iż duch zajmuje się zmianą nakrycia głowy – poczytywałby sobie za hańbę, gdyby ktoś miał go wziąć za jednego z waszych złych duchów – gdyż od pewnego czasu nikt go nie widział. Gdyby tak zawsze czerwone czapki mogły zmienić ducha! Mam nadzieję, że nie straszą u was na wsi, że jest pięknie i że Pan znajduje tam wypoczynek po dniach przeżytych w Paryżu. Niech Bóg Panu zsyła szczęście. – Proszę zachować mi swą przyjaźń – ja Pana kocham zawsze i zawsze, całym sercem oddany F. Chopin. Obecny mój adres: u Lorda Torphichen Calder House Mid-Calder – Szkocja – po 25 bm. u Broadwooda 33, Great Putney Street, Golden Squ. ",
345,['Fryderyk Chopin'],['Julian Fontana'],,Londyn,1848-08-18,,"Calder House, Mid-Calder, Szkocja (12 mil od Edinburga, jeżeli Ci to przyjemność może zrobić) 18 Août 1848",List Fryderyka Chopina do Juliana Fontany," Moje Życie. Żebym był zdrowszy, to bym do Londynu się [!] jutro Cię uściskać pojechał. Może się już nie tak prędko bliżej zobaczymy. Jesteśmy stare cymbały, na których czas i okoliczności swoje tryliki nieszczęsne powygrywały. Tak, stare cymbały , chociaż się będziesz bronił od tego towarzystwa. To nie ubliża piękności ani zacności: la table d’harmonie doskonała, tylko się struny pozrywały, niektóre kołki powyskakiwały. Jedyna bieda to, żeśmy sławnego lutnisty, jakiegoś Straduarego sui generis , roboty, którego już nie ma, żeby nas zreperował. Nie umiemy tonów nowych wydawać pod kiepskimi rękami i dusimy w sobie to wszystko, czego dla braku lutnisty już z nas nikt nie wydobędzie. Ja już ledwo dyszę: je suis tout prêt à crever [1] , a Ty łysiejesz zapewne i zostaniesz jeszcze nad moim kamieniem jak te wierzby nasze, pamiętasz? – co to goły łeb pokazują. Nie wiem, dlaczego Jasio nieboszczyk i Antek mi teraz w myśli, a Witwicki, a Sobański! Ci, z którymi najściślej w harmonii byłem, także dla mnie umarli; nawet Ennike, nasz najlepszy stroiciel, się utopił. Więc już nie mam dobrze nastrojonego, podług mojego zwyczaju, fortep. na świecie. Moos umarł i nikt mi już obuwia tak wygodnego nie robi. Jeszcze 4-ech a 5-ciu niech mi pojedzie do bramy ś-go Piotra, a całe życie moje wygodniejsze będzie ad patres [2] . Moi poczciwi, i Matka, i Siostry, z łaski P. B. żyją, ale cholera! Tytus także poczciwiec! Ty liczysz [się] jeszcze, jak widzisz, do najstarszych moich wspomnień, a ja do Twoich, boś Ty młodszy podobno (jak to dziś wiele znaczy, który od nas ma dwie godziny więcej!). Zaręczam Ci, że bym, chętnie przystał być bardzo nawet młodszym od Ciebie, aby Cię w przejeździe moim uściskać. Że Ciebie żółta febra, a mnie żółtaczka nie porwała, to niepojęta rzecz – bośmy obydwaj na te żółtka wystawieni byli. Piszę Ci głupstwa, bo nic rozsądnego w głowie nie mam. Wegetuję, czekam zimy cierpliwie. Marzę to o domu, to o Rzymie, to o szczęściu, to o biedzie. Nikt mi dziś do gustu nie gra, a tak się wyrozumiały zrobiłem , że mógłbym Sowińskiego Oratorium z przyjemnością słuchać i nie umrzeć. Przypomina mi się Norblin , malarz, który mówił, że jeden pewny malarz w Rzymie widział robotę jednego drugiego i tak mu się nieprzyjemnie zrobiło, że... umarł . Co mi się zostało, to nos duży i 4-ty palec niewyrobiony . Jesteś niegodziwiec, jeżeli mi słowa nie odpiszesz na ten mój obecny epitr [3] . Złyś czas wybrał na Twoją podróż. – Jednakże niech Cię Bóg Ojców prowadzi. – Bądź szczęśliwy! Myślę, żeś dobrze zrobił, żeś osiadł w Nowym Jorku, a nie w Hawannie. Jeżeli Emersona zobaczysz, sławnego Waszego filozofa, przypomnij mu mnie, Herberga uściskaj, a siebie ucałuj i nie krzyw się. Twój stary Ch. [1] Je suis tout prêt à crever – prawie już zdycham.  [2] Ad patres (łac.) – u ojców; na tamtym świecie.  [3] Epitr (właśc. épître) – list, epistoła z odcieniem żartobliwym. "," List Fryderyka Chopina do Juliana Fontany w Londynie, „Moje Życie. Żebym był zdrowszy [...]”, sygn.: „Ch”, Calder House, Mid Calder, Szkocja, 18\/08\/1848, s. 4. "
346,['Fryderyk Chopin'],['Wojciech Grzymała'],,Paryż,1848-08-19,,"[Calder House], 19 août 1848",Do Wojciecha Grzymały w Paryżu," Moje najdroższe Życie. Jestem w Calder-House, niedaleko, o 12 mil angielskich od Edymburga, u lorda Torphichen, 78-letniego szwagra pani Erskine i Stirling. Jestem tu już od dwóch tygodni. Klimat nie bardzo mi służy; wczoraj i dziś krwią pluję, ale u mnie to, wiesz, że niewiele znaczy. Żelazną drogą z Londynu do Edymburga, par l’Express train [1] , 407 mil we dwadzieścia godzin zrobiłem, może też i to trochę mi krew poruszyło. Zresztą mniejsza o to. Jestem tu, żeby po londyńskiej saison odpocząć i spokojnie siedzieć do 28 tego miesiąca, którego mnie w Manchester czekają. Obiecałem przyjechać grać na koncercie, który Włochy, Alboni itd., dają, i za to mi 60 funtów dają. Nie do odrzucenia w dzisiejszych czasach. Po 28 nie wiem, co zrobię. W Manchester czeka na mnie Schwab bogaty fabrykant, którego może u Leona widziałeś. Nie w samym mieście, tylko parę mil od miasta mieszka i tam mieszka z nimi Neukomm, Przyjedzie także pani Rich, ta poczciwa stara Angielka, coś ją u mnie widział, z panną Stirling; więc nie sam będę i raźniej mi będzie. W 7-brze mam znów zaprosiny do Szkocji, gdzie podobno 7-bre bardzo piękny, ale nie tu, tylko koło Glasgowa, do lady Murray i do Keiru koło Stirlinga, do Stirlinga, kuzyna p. S[tirling]. Nie liczę rozmaitych innych, których bym nie mógł odwiedzić, bo nie mogę z kąta w kąt się włóczyć. Więc zabawię po 15 dni u jednej (mojej uczennicy) i drugiego, bogatego kawalera i rozumnego. W Edymburgu chcą, żebym 2 albo 3-go oktobra grał. Jeżeli zimno jeszcze nie będzie (powiadają, że jeszcze piękna pora, i to mi ze sto funtów przyniesie), gotów jestem z Manchesteru do Szkocji wrócić; 8 godzin niespełna żelazną drogą. Mój teraźniejszy lokaj doskonały i poczciwy, więc mi łatwiejsze życie. Potem co z sobą zrobię, aż się myśleć boję. Jednakże do Paryża wrócić muszę, żeby coś z apartamentem zdecydować. Jeżeli przypadkiem Laraca zobaczysz, mojego rządcę domu, proś go, żeby był spokojny o swoje komorne. On do mnie pisał, ale to nic nie szkodzi. A pani Etienne także daj dobre słowo i powiedz, żeby przewietrzała, że niedługo zapewne przyjadę. A Ty, Kochanie, żeby nie owe przejeżdżania, miałbyś dawno był ode mnie słowo, ale tysiąc razy do Ciebie zaczynałem i tysiąc darłem albo paliłem. Także chciałem zarazem Matce odpisać, która od trzech miesięcy listu nie miała, ale czas na największych głupstwach schodzi. Chciałem trochę tu komponować: ani można, zawsze co innego trzeba robić. Wyczytałem, że Księżna w hotelu swoim. Daj Boże, żeby Witoldowi we Włoszech nic się nie stało. Przypomnij mię tam jak psa wiernego i podziękuj za list do lorda St[uart]. Niech Bóg Cię nie zapomina. Znajomych uściskaj. Sam pisz mi słowo pod adresem: chez M. Broadwood, 33, Great Putney Street, Golden Square . Polecam Ci list do moich, jak moją największą pracę. Drugiego im może tak prędko nie napiszę. Panna Derozières [!] na wieś wyjechać miała, jak z listu jej widziałem, więc do niej nie piszę. Sol w Besançonie, a jej matka w Tours, jak mi Viardot mówił. Co się to z nią działo! A Augustyna gdzie? Niech Cię Bóg chroni i chowa, żebym Cię zastał dobrze. Napiszę Ci wkrótce; teraz kończę, bo z zamku do poczty trzy mile angielskie i czas, a jutro niedziela. Twój najprzywiązańszy Ch. [Dopisek na arkuszu zdobnym stalorytem z widokiem Edynburga z Carlton Hill] W ten moment, kiedy pieczętuję, odbieram Twój list. Moje najdroższe Życie. Nie wątp nigdy o mnie; ale nie mogłem, jak Cię kocham, co dzień zaczętego skończyć listu. – De Laracowi o mieszkaniu powiedz, że mu napiszę i pieniądze albo prześlę, albo sam przyjadę. Żebym wiedział, że będę miał co jeść w Paryżu w zimie! Do Ciebie z Manchesteru napiszę. Niech Cię Bóg chowa, Tutaj mię bardzo pielęgnują; jestem lepiej jak w domu, bo takiego domu trudno. Jest tu tylko jakaś czerwona czapka czy czerwony kapelusik, który się pokazuje jak we wszystkich szkockich balladach, alem go jeszcze nie widział i nie mogę po korytarzach tutejszych znaleźć, który by to z ancetrów [2] niezliczonych i okopconych mógł być. Do Soli napiszę. Mi się ten Petersburg nie podoba. De Rozièrce także napiszę. Ściskam Cię najserdeczniej Ch. [1] Par l'Express train – pociągiem pośpiesznym.  [2] Z ancetrów (z fr. les ancêtres) – z przodków. ",
348,['Fryderyk Chopin'],['Wojciech Grzymała'],Glasgow,Paryż,1848-09-04,1848-09-09,"[Zaczęty] 4 Sep., Johnston Castel, o 11 mil od Glasgowa, [skończony 9 września 1848]",List Fryderyka Chopina do Wojciecha Grzymały," Moje najdroższe Życie. Od czasu, jak do Ciebie pisałem, byłem w Manchesterze. Bardzo dobrze mię przyjęto; musiałem 3 razy usiąść do fortepianu. Sala piękna, 1200 osób. Mieszkałem na wsi (bo w mieście za wielki dym); wszyscy bogatsi mają swe mieszkania za miastem. Mieszkałem u poczciwego Schwabe; możeś go kiedy u Leona widział? Jeden z pierwszych fabrykantów, posiada najwyższy komin w Manchesterze, który 5000 funtów kosztował. Jest on przyjacielem Cobdena i sam wielki libre echanżysta [1] . Żyd, niby protestant, w rodzaju Leona. Jego żona szczególniej dobra. Chcieli mię jeszcze koniecznie zatrzymać, bo J. Lind przyjeżdża tam w tym tygodniu i także mieszkać będzie u nich (w wielkiej są przyjaźni). Podczas mojej bytności była też i tam owa kochana pani Rich, którąś widział z panną Stirling u mnie. Widziałem także u Schwabego brata Leona, który tam także handluje. Ten Schwabe zna Albrechta z Hawru, więc posłałem zaraz przez niego do Albrechta naszego, żeby komorne i perceptora [2] zapłacił w Squarze Orleańskim. Moje życie, powiedz o tym de Laracowi. Dziękuję Ci za Twój poczciwy list i za Nossarz. O kocie dzikim nie myślę, bo i cachemire mój mi cięży. Uściskaj go i powiedz, że zaraz sprobuję, jak tylko go uniosę. Ale że serio spróbuję może, jak zimno będzie! Dobry list przysłałeś mi od księżny Marceliny. Pyta, czy jeszcze w Londynie jestem, i żeby do Ostendy jej dać znać o tym poste restante . Żebym był mocniejszy, zaraz bym pojechał odpowiedzieć. Inny list był od Chrystiana Ostrowskiego, który się o dramat Mickiewicza dowiaduje, który niegdyś p. Sand w ręku miała, a który oddała redakcji de la „Revue Indépendante”. Tam był wielki nieład. Pernet, jeden z następców, umarł, a drugi, François, na Perneta zwala, bo nie wie, gdzie go zapodział. Ostrowski więc przedziwny pyta mi się, kiedy to było? i czy czasem nie ma jakiej kopii, i gdzie teraz jest p. Sand, żeby się do niej mógł udać!!! Wiem, że już raz szukali tego dramatu i nie znaleźli. Na takie listy, jak Ostr., nie odpiszę, a ponieważ Ci je opowiadam, więc proszę Cię, lepiej otwieraj je i tylko potrzebne posyłaj. Jestem tutaj u państwa Houston. Ona siostra moich pań szkockich. Zamek bardzo piękny i zasobny, trzymany na wielkiej stopie. Tutaj zabawię z tydzień i potem pojadę do lady Murray w piękniejszy jeszcze kraj, gdzie znów z tydzień zabawię. Może będę w Edinburgu grał, dlatego do oktobra zostanę w Szkocji. Proszę Cię, adresuj teraz Twoje listy: à Mr le Docteur Lishinski Warriston Crescent Edinbourgh – Scotland Łyszczyński, Polak, doktór-homeopata w Edinburgu, który się porządnie ożenił, spokojnie siedzi i Anglik zupełny. On będzie wiedział, gdzie mi list odesłać. Ten list, wczoraj zaczęty, dziś kończę, ale czas się zmienił i brzydko na dworze, i zły jestem, i smutno mi, i nudzą mię ludzie swoimi zbytnimi opiekami. I odetchnąć nie mogę, i pracować nie mogę. Czuję się sam, sam, sam, chociaż otoczony. [Następne siedem wierszy są całkowicie przekreślone, tak że nie dają się odczytać.] Po co Cię mam nudzić moimi jeremiadami! Sam masz biedy po uszy. Powinienem Cię moim listem bawić. Żebym był w humorze, to bym Ci opisał jedną Szkotkę, 13-tą kuzynkę Marii Stuart ( sic! mąż, co się inaczej jak żona nazywa, serio mi to powiedział). Tu tylko kuzyni i kuzynki wielkich familii i wielkich imion, o których na kontynencie nikt nie słyszał. Cała konwersacja genealogiczna zawsze; podobna do Ewangelii, co to ten zrodził owego, a ów tamtego, a tamten innego, i tak dwie karty aż do Pana Jezusa. Układają mi tu koncert w Glasgowie. Nie wiem, co z tego będzie. Kochani tu bardzo, dobrzy, mają dla mnie wielkie delikatności. Jest tu dużo rozmaitych Ladys, starych, 70- i 80-[letnich] lordów, a młodzieży wcale, bo są na polowaniu. Tu wyjść nie można, bo deszcz i zawierucha od kilku dni. Nie wiem, jak będzie z moją podróżą do Stracharu (do lady Murray); trzeba przepływać Loch Long (jedno z piękniejszych jezior tutaj), objeżdżać na pobrzeżu wschodnim Szkocję, ale to tylko 4 godzin stąd. Dziś 9-ty. Posyłam Ci mój stary list z 4-go sept .  Daruj mi wszystkie bazgraniny; wiesz, co za męka dla mnie czasem pisać, pióro mi się pali pod palcem, włosy mi z głowy padają, i nie mogę napisać tego, co bym chciał, tylko tysiąc niepotrzebnych rzeczy. Do Soli nie pisałem ani do Derozièrki. Napiszę, jak będę mniej rozigranego stanu. Ściskam Cię. Twój do zgonu Ch. Pisz i niech Cię Bóg strzeże. Pani Etienne daj dobre słowo i powiedz, że jej nie zapomnę. Zapomniałem Ci napisać, że od czasu ostatniego mego listu miałem dziwny wypadek, który szczęściem na niczym się skończył, ale mógł mnie życie kosztować. Jechaliśmy w sąsiedztwo nad morze. Pojazd, w którym jechałem, był un coup é [3] z przepięknymi dwoma młodymi, rasowymi angielskimi końmi. Koń jeden zaczął tańcować, nogę zaplątał, zaczął wierzgać, drugi toż samo; jak się rozbiegają sur une pente [4] w parku, lejce się urwały, furman z kozła spadł (potłukł się ogromnie). Kareta zgruchotana, od drzewa do drzewa balotowana [5] ; lecieliśmy w przepaść... żeby nie jedno drzewo, które karetę zatrzymało. Jeden koń się urwał i szalony poleciał, a drugi padł, przywalony powozem. Gałęzie okna poprzebijały. Szczęściem, nic mi nie było, tylko trochę kontuzji po nogach od balotowania. Służący zręcznie wyskoczył i tylko kareta zgruchotana i konie poranione. Ludzie, co z daleka to widzieli, krzyczeli, że dwóch zabitych, bo widzieli jednego zrzuconego, drugiego padającego na ziemię. Nim koń się ruszył, mogłem wyjść z karety i nic mi, ale nikt z tych, co widzieli, ani nikt z nas, cośmy tam byli, nie rozumiemy, żeśmy nie na miazgę zgruchotani. Przypomniał mi się ambasador berliński (Emanuel) w Pireneach; także tak był balotowany. Przyznam Ci się, żem widział spokojnie ostatnią godzinę, ale myśl nóg i rąk połamanych bardzo mnie przeraża. Jeszcze by mi kalectwa trzeba. 
 [1] Libre echanżysta – zwolennik wolnej wymiany handlowej z zagranicą.  [2] Perceptor – poborca podatków.   [3] Un coupé – dwuosobowy powozik zamknięty.   [4] Sur une pente – na pochyłości. [5] Balotować (z fr. balloter) – rzucać czymś, miotać. "," List Fryderyka Chopina do Wojciecha Grzymały w Paryżu, „Moje najdroższe życie. Od czasu, jak do | Ciebie pisałem, byłem w Manchesterze. [...]”, [niesygnowany], Johnstone Castle, o 11 mil od Glasgowa, 4\/09\/[1848–9\/09\/1848], s. 6. "
349,['Fryderyk Chopin'],['Camille Pleyel'],Glasgow,Paryż,1848-09-11,,"Johnston Castel, blisko Glasgow, 11 września [1848]",Do Kamila Pleyela w Paryżu," Najdroższy przyjacielu. Zamiast listu przesyłam Panu p. Telefsena, który zabawi kilka dni w Paryżu. P. Ed. Rodrigues mówił Panu o nim przed Rewol. 48. Jest on moim uczniem i był dla mnie bardzo miły – a będzie nim jeszcze bardziej, gdy mi przywiezie wiadomości od Pana. Powie także Panu o wszystkim, co robię – chciałbym, żeby mógł Panu powiedzieć, co będę robił – ale ja sam tego nie wiem, poza tym, że będę Pana kochał zawsze, zawsze – Sercem Panu oddany F. Chopin. Proszę być dobrym dla niego. ",
350,['Fryderyk Chopin'],['Wojciech Grzymała'],Keir,Paryż,1848-10-01,,"1 octobra, Keir [1848], Niedziela",Do Wojciecha Grzymały w Paryżu," Moje najdroższe Życie. W ten moment, kiedym na innym papierze do Ciebie pisać zaczął, przynieśli mi Twój list z listem siostry. Przynajmniej, że ich cholera ochrania dotychczas – ale czemu mi słowa o sobie nie piszesz – masz pióro łatwiejsze ode mnie – bo ja te od tygodnia, od powrotu z północnej Szkocji ( Strachur nad Loch fine ), co dzień do Ciebie piszę. A wiem, że masz kogoś chorego w Wersalu – bo mi de Rozières pisała, że byłeś u niej i że się śpieszyłeś do kogoś chorego do Wersalu. – Czy nie dziadek? – Nie chcę myśleć, że to może być wnuczę albo poczciwe sąsiedztwo Twoje rohańskie. – W każdym razie wolałbym, żeby ktoś, co Cię niewiele obchodzi. – Tutaj jeszcze o cholerze nie słychać, ale w Londynie już zaczyna . Z twoim listem w Johnston Castel (w którym mi o Soli pisałeś, żeście byli na Gymnazie) przyszedł mi inny, z Edinburga, z uwiadomieniem, że X-stwo Alexandrostwo przybyli i radzi by mię widzieć. – Chociaż zmęczony, wsiadłem na kolej i zastałem ich jeszcze w Edinb. X-żna Marcelina taka sama dobroć, jak przeszłego roku. – Odżyłem cokolwiek pod ich polskim duchem, dodało mi to siły grać w Glasgowie, gdzie kilkadziesiąt noblessy się zjechało mnie słyszeć. Pogoda była i X-stwo także z Edinburga koleją przyjechali, i Marcelek mały, który ślicznie rośnie (kompozycje moje umie śpiewać i dośpiewuje, kiedy nie tak, jak trzeba, grają). – Było to we środę o 3 i X-stwo takie dobre, że potem przyjęli zaprosiny na obiad do Johnston-Castel (o 12 mil ang. z Glasgowa). Cały dzień więc razem spędziłem. – Lord i Lady Murray, stary Lord Torphichen (co po sto mil poprzyjeżdżali) razem także tam pojechali, a nazajutrz wszyscy się X-żny Marceliny odchwalić nie mogli. X-stwo powróciło do Glasgowa, skąd, zobaczywszy jezioro Loch Lomone , mieli wracać do Lond., a stamtąd na kontinent . X-żna bardzo mi po kochanemu o Tobie mówiła – z wielkim sercem – i pojmuje, co Twoja szlachetna dusza cierpieć może. – Nie uwierzysz, jak mnie to odżyło tego dnia. Ale dziś już jestem pognębiony – i mgła, i chociaż z okna, przy którym Ci piszę, najpiękniejszy mam widok pod nosem na Stirling-Castel (ów zamek przy mieście Stirling, ten sam co w Robercie Brusie – w nocy na skale – pamiętasz?) i góra, i jeziora – i prześliczny park – słowem, jeden ze znanych, bardzo pięknych widoków szkockich – jednakże nic z tego nie widzę , tylko czasem, jak się mgle podoba ustąpić parę minut słońcu, które tu ją nie bardzo napastuje. Pan tego domu zowie się Stirling, jest stryjeczno-ciotecznym naszych Szkotek i naczelnikiem tego imienia. Poznałem go w Londynie – kawaler bogaty . [Dopisek:] Piękne ma tutaj bardzo i liczne obrazy – Murilla i Hiszpanów wiele – teraz wydał kosztowne dzieło (jak to wiesz, oni to umieją) o hiszpańskiej szkole. – Wiele wojażował wszędzie i po Wschodzie – ma rozum. [Dalszy ciąg listu:] Cały świat angielski, co wojażuje po Szkocji, u niego bywa. Dom otwarty, zwykle ze 30 osób na obiedzie. Rozmaite sławne piękności teraz tu są (Pani Norton parę dni temu wyjechała) – duki, lordy – a ich tu tego roku więcej jak zwykle, bo królowa w Szkocji była i wczoraj nadspodziewanie przejeżdżała obok, koleją żelazną – bo musi być na pewien dzień w Londynie, a taka mgła była w dzień wyznaczony na wyjazd morzem, że nie popłynęła tak, jak przyjechała i jak ją majtkowie i procesje zwykłe oczekiwały, tylko prozaicznie z Aberdeenu w nocy koleją – co, jak mówią, że się bardzo podobać musiało X-ciu Albertowi, który choruje na morzu, gdy tymczasem królowa, jako prawdziwa Pani morza, nic go się nie boi ( morza ). Niedługo i po polsku zapomnę – po francusku z angielska mówić będę – a po angielsku nauczę się ze szkocka i wyjdę na starego Jaworka , co 5-cioma językami mówił na raz. – Jeżeli Ci jeremiad nie piszę, to nie dlatego, że mnie nie pokonsolujesz, boć jeden jesteś, który wiesz wszystko moje – ale że jak zacznę, tak końca nie ma, a zawsze jedno. – Źle mówię, że jedno, bo coraz ze mną pod względem przyszłości gorzej. – Słabszy się czuję – nic nie mogę komponować, nie tyle dla braku chęci, jak dla fizycznych przeszkód, bo się tłukę co tydzień po innej gałęzi. A cóż mam robić! – Zresztą oszczędza mi to trochę grosza na zimę. Zaprosin mam mnóstwo i nie mogę nawet tam jechać, gdziebym wolał, jak np. do X-żny Argyl albo Lady Belhaven, bo już za późno na moje zdrowie. Całe rano np. aż do 2-giej jestem teraz do niczego – a potem, jak się ubiorę, wszystko mnie żenuje i tak dyszę aż do obiadu – po którym dwie godziny trzeba siedzieć z mężczyznami u stołu i patrzyć , co mówią, i słuchać , jak piją. Znudzony na śmierć (myśląc o czym innym jak oni mimo wszelkich grzeczności i interlokucji po francusku przy owym stole), idę do salonu, gdzie trzeba całej siły duszy, żeby siebie trochę ożywić! – bo wtenczas zwykle ciekawi mię słyszeć – potem odnosi mię po schodach mój poczciwy Daniel do sypialnego pokoju (który, jak wiesz, zwykle u nich na piętrze), rozbiera, kładzie, zostawia świecę i wolno mi dyszeć i marzyć aż do rana, póki się znów toż samo nie zacznie. A jak się trochę gdzieś już przyzwyczaję, tak gdzieś indziej jechać trzeba – bo moje Szkotki pokoju mi nie dają, tylko albo po mnie przyjeżdżają, albo mnie po familii wożą (nb. każę się zawsze osobiście i bardzo zapraszać) – one mnie przez dobroć zaduszą, a ja im tego przez grzeczność nie odmówię. Twój Fryderyk. ",
351,['Fryderyk Chopin'],['Maria de Rozières'],Keir,Paryż,1848-10-02,,"Keir, 2 paźdz. 1848, Perthshire",List Fryderyka Chopina do Marie de Rozières ," Dziękuję Pani bardzo za Jej dobre listy i ogromnie żałuję, że nie mogę tyleż przyjemności sprawić Jej moimi. Pani zna moją chorobliwą nieumiejętność sklecenia 2 słów bez prawdziwego cierpienia; toteż liczę na pamięć Pani i wyobrażam sobie, że Pani mi wybaczyła. Otrzymałem właśnie słówko od Ludwiki, która czule Panią wspomina. Pisze mi, że tam wszyscy zdrowi; cholera ich oszczędza. Inne fragmenty listu są mniej pocieszające. Czy nie wysłałem Pani z Londynu listu Ludwiki przeznaczonego dla Pani? Miałem jeden, jestem tego pewien, i (jeżeli nie został razem z innymi papierami zamknięty na klucz w Londynie) zdaje mi się, że go wysłałem do Pani. Czyżby mój Włoch, który już wówczas był na odchodnym, miał przez ciekawość zatrzymać ten list, którego wysyłkę mu powierzyłem. To się kiedyś wyjaśni. W każdym razie proszę nie mieć o to żalu do Ludwiki, bo wiem, iż mam jeszcze w Londynie słówko dla Pani. Otrzymałem wszystkiego tylko dwa listy z Polski, jeden z Warszawy, a ostatni pisany na wsi niedaleko Torunia, gdzie Ludwika z dziećmi spędziła wakacje. – To, co Pani mi mówi o Sol, sprawia mi przykrość. Jestem prawdziwie zmartwiony Łucją. Gdyby Sol kiedykolwiek pojechała do Rosji, z kim będzie rozmawiała o Francji? Do kogo będzie mogła rzec słówko po beryszońsku? Zdawałoby się, że to drobiazg, a jednak największą pociechą w obcym kraju jest mieć kogoś, kto myślą przenosi nas do ojczyzny, ilekroć na niego spojrzymy, pomówimy z nim lub posłuchamy jego mowy. – A dlaczego Pani miałaby poniechać swoich podróży? Chyba że Pani nabrała już dosyć sił na zimę, tę zimę, którą ja nie wiem, gdzie spędzę. Chciałbym zrobić jak najlepiej, a jestem pewien, że zrobię jak najgorzej. Ale taki już mój los! Nikt nie uniknie swego przeznaczenia. Ja duszę się bardziej niż miesiąc temu w tym pięknym kraju Waltera Scotta. Królowa właśnie wczoraj opuściła Aberdeen Shire . Cała Anglia zjechała tego roku do Szkocji, zarówno dlatego, by asystować Jej Królewskiej Mości, jak i dlatego, że na kontynencie nie ma spokojnego kąta. Miejscowość, w której obecnie mieszkam, nazywa się Keir w Perth-Shire, w pobliżu Stirling. Jutro jadę do Edynburga, gdzie zostanę kilka dni; może nawet będę tam grać. Proszę sobie jednakże nie wyobrażać, że to mi daje prócz zajęcia co innego jak zniecierpliwienie i przygnębienie, lecz spotykam tu dużo osób, które, zdaje się, lubią muzykę i męczą mię, bym grał, a ja przez grzeczność gram, za każdym razem żałując na nowo i przysięgając sobie, że się więcej nie dam nabrać... Gdyby była ładna pogoda, zostałbym tu jeszcze przez październik, bo mam zaproszenia, z których dotychczas nie mogłem skorzystać, a życie w wielkopańskich rezydencjach jest rzeczywiście ciekawe. – Jest to rzecz nieznana na kontynencie. Jeżeli pogoda będzie piękna, pojadę jeszcze do księżnej Argyll w Inverary nad jeziorem Lone i do Lady Belhaven, jednego z największych domów w tym kraju. Lady Belhaven jest obecnie tutaj, gdzie zresztą bawi prócz niej około trzydziestu osób, są pomiędzy nimi bardzo piękne, bardzo inteligentne, bardzo oryginalne, bardzo głuche, a nawet jeden – noszący bardzo sławne nazwisko (Sir Walpole) – niewidomy. – Toalety, diamenty, krosty na nosie, najpiękniejsze włosy, najwspanialsze figury, istoty szatańsko piękne i szatany pozbawione piękności. Ostatnia kategoria wszędzie najczęściej spotykana. Całe to towarzystwo udaje się dziś do Edynburga na Caledonian Rout. Cały tydzień trwać będą wyścigi, zabawy, bale itd. Należy to do fashion w tych okolicach, klub myśliwych corocznie urządza fety. Zjeżdża się na to cała arystokracja kraju. Ale chyba dosyć plotek. Nie wiem, co prawda, kiedy znowu do Pani napiszę. Muszę teraz napisać do moich, do Sol, do której napisałem 50 brulionów. Więcej naprzekreślam, niż napiszę listów, nie jest to zatem lenistwo. Mam nadzieję, że Panią wkrótce zobaczę (promień słońca mi to zapowiada); ale niech tylko się schowa, a będę przeciwnego zdania. Proszę więc dać mi mocny uścisk dłoni i pisać do mnie pod tym samym adresem do Edynburga; obojętne, gdzie będę, list mnie odnajdzie. Jeszcze Franchomme! nie odpowiedziałem mu, ale nie podobna pisać wszystkiego, co bym chciał, do przyjaciół. Wszystko to razem jest bardzo głupie; muszę kończyć, bo podarłbym list, gdybym dalej przekreślał. Do widzenia i tysiące najlepszych pozdrowień. Zawsze szczerze oddany Ch. Piszę do Grzym. "," List Fryderyka Chopina do Marie de Rozières w Paryżu, „Je Vous remercie bien de Vos bonnes lettres [...]”, sygn.: „Ch”, Keir, Perth Shire, 2\/10\/1848 wraz z kopertą, s. 6. "
352,['Fryderyk Chopin'],['Wojciech Grzymała'],Edynburg,Paryż,1848-10-03,,"[Edynburg, 3 października 1848]",List Fryderyka Chopina do Wojciecha Grzymały," Mój list w Keir zaczęty, dziś dopiero, 3 oktobra, w Edimb[urgu] kończę. Dziś pogoda, nawet ciepło, i lepiej mi. Jutro mam tu grać wieczorem, alem jeszcze sali nie widział ani programu nie ułożył. Jenny Lind i pani Grote, którą na kolei żelaznej spotkałem, były i tu, i do Glasgowa dawać reprezentację pojechały. I Grisi, i Mario, i Alboni, i wszystko tu było. Jenny Lind do Dublina stąd jedzie. Nie tak się tu tego roku podobały, jak przeszłego. Bo już nie nowość. Roger tenorem w Somnambuli , ale taki, między nami, ten sam co zawsze perukarczyk . Kończę, bo czas. Ściskam Cię z duszą. Twój do zgonu Ch. Pisz mi. Jeżeli Delacroix zobaczysz, uściskaj. Do de Rozières posyłam także list. Adres mój zawsze do Łyszczyńskiego. "," List Fryderyka Chopina do Wojciecha Grzymały w Paryżu, „Mój list w Keir zaczęty […]”, sygn.: „Ch”, [Edynburg], [3\/10\/1848], s. 2. "
353,['Fryderyk Chopin'],['Adolf Gutmann'],Edynburg,Heidelberg,1848-10-16,,"Calder House, 16 października 1848 (12 mil od Edynburga)",Do Adolfa Gutmanna w Heidelbergu," Drogi przyjacielu. Co porabiasz? Jak się miewają Twoi? Co słychać w Twoim kraju, w Twej sztuce. Niesłusznie dąsasz się na mnie – znasz przecie moją niezdolność do pisania. Wiele o Tobie myślałem, a gdym niedawno czytał o rozruchach w Heidelbergu, pozaczynałem z pół kopy listów do Ciebie, które w końcu spaliłem. Ta kartka na pewno Cię dojdzie i zastanie przy boku Twej dobrej mamy. Od czasu gdy ostatni raz do mnie pisałeś, jestem w Szkocji, tym pięknym kraju Walter Scotta, ze wszystkimi wspomnieniami o Marii Stuart, dwóch Karolach itd. Włóczę się od jednego lorda do drugiego, od jednego hrabiego do drugiego. A wszędzie przyjmują mnie z najserdeczniejszą życzliwością i gościnnością bez granic, wszędzie znajduję doskonałe fortepiany, piękne obrazy i doborowe biblioteki; również polowania, psy, obiady bez końca, wreszcie piwnice, z których najmniej korzystam. Trudno sobie wyobrazić, jak wyszukany przepych i komfort panuje na zamkach angielskich. Ponieważ królowa spędziła kilka tygodni w Szkocji, cała Anglia się za nią powlokła zarówno ze względu na wymagania etykiety i z uprzejmości, jak i z uwagi na rewolucję, która niepokoi kontynent. Wszystko ukazało się w zdwojonym blasku oprócz słońca, które jest wiecznie takie same; zima zaczyna się już zbliżać – a co się ze mną stanie, nie wiem dotychczas. Piszę z domu lorda Torphichena. Tutaj właśnie nad pokojem, który zajmuję, John Knox, reformator szkocki, pierwszy raz rozdawał komunię. Wszystko to przemawia do wyobraźni – park z prastarymi drzewami, przepaści, ruiny starożytnych zamczysk, korytarze bez końca z niezliczonymi portretami antenatów; jest nawet jakaś czerwona czapeczka, która się przechadza o północy. A ja się tam przechadzam z moją niepewnością. Cholera się zbliża; w Londynie mgła i spleen , w Paryżu nie ma prezydenta. Ale dokądkolwiek się udam z moim kaszlem, i moimi dusznościami, zawsze będę Cię kochał. Moje uszanowanie dla Twej Matki i najserdeczniejsze życzenia szczęścia dla Was wszystkich. Napisz kilka słów pod adresem: Dr Lishinski, 10 Warriston Crescent, Edinbourgh, Scottland. Całym sercem Twój Chopin. P. S. Grałem w Edynburgu; cała arystokracja okoliczna zebrała się, by mnie słyszeć; mówią, że było dobrze – trochę powodzenia i nieco pieniędzy. W tym roku byli w Szkocji: Lind, Grisi, Alboni, Mario, Salvi – słowem, wszyscy. ",
357,['Fryderyk Chopin'],['Wojciech Grzymała'],Londyn,Paryż,1848-10-17,1848-10-18,"Londyn, 17 i 18 Okt. [1848]",Do Wojciecha Grzymały w Paryżu," Moje Życie. Chory jestem od 18-tu dni, od dnia przyjazdu do Londynu. Z domu nie wyjeżdżałem wcale, taki miałem atak kataru z bólem głowy, tchem i wszystkimi moimi złymi symptomatami. Doktor co dzień mnie odwiedza (homeopata Dr Mallan , którego moje Panie Szkockie znają – znany tutaj, ma za sobą siostrzenicę Lady Gainsborough). Wysztyftował mnie, żem wczoraj mógł grać na polskim owym koncercie i balu (co był bardzo świetny), ale zaraz po zagraniu wróciwszy do domu, całej nocy spać nie mogłem. Cierpię na głowę mocno prócz kaszlu i dychawicy. Dotychczas jeszcze tu wielkie mgły nie pozaczynały [się], ale już rano muszę okna mimo zimna kazać otwierać, żeby trochę powietrza łykać. Jestem 4, St. James's Place, gdzie już 2½ tygodnia choruję. Widuję poczciwego Szul[czewskiego], Broadwooda, panią Erskine (która tu z p. Stirl[ing] za mną przyjechały, jako Ci z Edinb. pisałem), a szczególniej X-stwo Alexandrostwo. X-na Marcelina taka dla mnie dobra, że nieledwie co dzień jak do szpitala przychodzi. Adresuj do mnie zawsze do Szulcz[ewskiego]. – Teraz więc do Paryża wracać nie mogę, ale myślę, jakby zrobić, żeby w nim być. Tutaj, w tym mieszkaniu, które dobre dla każdego innego zdrowego celibatera [1] , członka parlamentu, zostać nie mogę – chociaż w pięknym miejscu i niedrogie, 4½ gwinei na tydzień z opałem, bielizną itd., w sąsiedztwie lorda Stuarta, który w ten moment ode mnie wyszedł, taki poczciwy, przyszedł się dowiedzieć, jak mi po wczorajszym graniu. – Otóż zapewne wprowadzę się do innego blisko stąd, z większymi pokojami pomieszkania, gdzie będę mógł lepiej oddychać. En tout cas [2] . – Dowiedz się, proszę, czy nie ma gdzie na bulwarach od Rue de la Paix zacząwszy – albo Rue Royale – gdzieś na pierwszym piętrze na południe, ku Magdalenie, albo Rue des Mathurins. Aby nie Godot ani żadnej smutnej ciasnoty, żeby i dla służącego stancyjka była. – Gdyby w Squarze pod 9 (gdzie poczciwa pani Etienne, np. Franka ap[arta]ment, co nad moim był do wzięcia). Mój teraźniejszy niesposób na zimę [zatrzymać], bo wiem go już z doświadczenia – gdyby przynajmniej na tych samych schodach był dla służącego pokoik. Ja bym panią Etienne trzymał mimo to. Ale nie chciałbym odprawić mojego teraźniejszego, który jeżelibym chciał albo mógł wrócić do Anglii, już świadomy rzeczy. Na co, po co tym wszystkim Cię trudnię, nie wiem – bo mi się niczego nie chce. – Ale niby powinienem o sobie myśleć, więc dopomóż mi w tej kwestii – i napisz swoje widzimisię. – Nie przeklinałem nigdy nikogo, ale tak mi jest już nieznośnie teraz, że zdaje mi się, żeby mi lżej było, żebym mógł przeklnąć Lukrecją. Ależ i tam cierpią zapewne, cierpią tym bardziej, że się zapewne starzeją w złości. – Soli mi wieczna szkoda. – Świat idzie nie po bosku teraz. Arago z orłem na sobie! Reprezentuje Francją!!! – Louis Blanc tutaj nie uważany wcale. – Caussidiera wypchnęli gwardziści narodowi z hotelu de la Sablonnière (Leicester Square) z table d’hôte [3] , gdzie także przyszedł – powiedzieli mu, że Vous n’êtes pas Français... [4] i kułakami wypędzili. Sam gospodarz hotelu musiał go przez Square eskortować, żeby go nie wytłukli – bo już i londyńscy nicwarciuchy pięście sztyftować zaczęli. – P. de Rozières podziękuj, ale nie piszę, bom słaby i szukać jeszcze nie miałem siły biletu od siostry (który jednakże, zdaje mi się, żem posłał dawniej). – Jeżelibym mógł tam mieć jakiś pokój na górze dla sługi – to mi odpisz, bo może trzeba będzie zaraz w kominach palić. – Tylko po cóż ja wrócę! – Dlaczegóż P. Bóg tak robi, że mnie od razu nie zabija, tylko tak pomału i przez gorączkę indecyzji. Prócz tego moje poczciwe Szkotki znów mnie nudzą. – P. Erskine, która bardzo religijna protestantka, poczciwa, może by mię chciała protestantem zrobić – bo mi Biblię przynosi, o duszy mówi – psalmy mi notuje – religijna, poczciwa, ale idzie jej bardzo o moją duszę – zawsze mi gada, że inny świat lepszy jak ten – a ja to umiem na pamięć i odpowiadam cytacjami z Pisma ś-go, i tłumaczę, że umiem i wiem o tym. Ściskam Cię serdecznie. Pisz i daruj, żem zły i niecierpliwy, alem słaby. Twój do zgonu Ch. Gdybym był zdrów, to bym mając 2 lekcje co dzień miał dosyć na życie porządne tutaj – ale słaby, zjem, co mam, za 3 miesiące albo 4 najwięcej. Jeżeli jakie mieszkanie znajdziesz, nie zatrzymuj bez pisania ani dawaj congé [5] mojemu. [1] Celibater (z fr. célibataire ) – kawaler.  [2] En tout cas – w każdym razie.  [3] Table d’hôte – tu: sala, restauracja.  [4] Vous n’êtes pas Français – nie jest pan Francuzem. [5] [ Donner ] congé – wymówić, zwolnić. ",
354,['Fryderyk Chopin'],['Wojciech Grzymała'],,Paryż,1848-10-21,,"[Hamilton Palace], 21 oct. [1848]",Do Wojciecha Grzymały w Paryżu," [...] Sztuka tutaj to malarstwo, snycerstwo i architektura. Muzyka nie jest sztuką i nie nazywa się sztuką, i jeżeli powiesz: artysta, tak ci Anglik myśli, że malarz, architekt albo snycerz. A muzyka jest profesją, nie sztuką, i żadnego muzyka artystą nikt nie nazwie ani wydrukuje, bo to jest w ich języku i obyczajach co innego jak sztuka, to jest profesja. Spytaj się któregokolwiek Anglika, to ci to powie, a tutaj Neukomm mi to zaręczał. Wina to zapewne muzykantów, ale zacznijże rektyfikować takie rzeczy! Grają cudaki za piękności, a uczyć porządnych rzeczy to śmiech. Lady..., jedna z pierwszych wielkich dam tutejszych, u której w zamku parę dni byłem, wielka lady tu niby muzyczka. Otóż raz po moim fortepianie i po rozmaitych śpiewach innych lady Szkotek, przynoszą rodzaj akordeonu i ona z wielkim serio grać zaczyna na akordeonie najokropniejsze melodie. Cóż chcesz? Każde tu stworzenie, zdaje mi się, że mu klepki brak. Druga lady, pokazując mi sztambuch swój, powiedziała mi: „ La reine a regardé dedans et j’ai été à côté d’elle” [1] . Trzecia, że jest la 13-me cousine de Marie Stuart [2] . Inna śpiewa, zawsze dla oryginalności stojący akompaniując sobie przy fortepianie, romans francuski z angielska, j’aie aiiemaiie (j’ai aimé) [3] , żej ajmej!!! Księżna Parmy mówiła mi, że jedna jej gwizdała z akompaniamentem gitary. Te, które moje kompozycje znają, to mnie proszą: „ Jouez moi votre second Soupir... j’aime beaucoup vos cloches” [4] ... A wszystka obserwacja kończy się na  „ leik ( like ) water” [5] , że niby płynie jak woda. Jeszczem jednej Angielce nie grał, żeby mi nie powiedziała: „ Leik water!!!”  Wszystkie zaglądają na ręce i grają z wielką duszą fałszywe nuty. Oryginały, niech Bóg uchowa: [Tu karykatura] To jeden lord w kołnierzu i kamaszach jąka się. [Druga karykatura] To duke w butach palonych z ostrogami, w łosiowych portkach i rodzaj szlafroka na to. 
 [1]   La reine... d’elle – królowa go przeglądała, a ja stałam obok niej.   [2]   La 13-me... Stuart – w trzynastym stopniu kuzynka Marii Stuart.   [3]   J’ai aim é – kochałam.   [4]   Jouez... vos cloches – niech mi pan zagra swoje drugie Westchnienie... bardzo lubię pańskie dzwony.   [5]   Like water (ang.) – jak woda. ",
356,['Fryderyk Chopin'],['Adam Łyszczyński'],Londyn,Edynburg,1848-11-03,,"Londyn, 3 listopada 1848",Do Adama Łyszczyńskiego w Edynburgu," Wczoraj otrzymałem kochane Twoje pismo wraz z listem z Heidelbergu. Jestem tu również bezradny, jak i byłem u Was, a w sercu mam również tę samą miłość ku Wam. Moje pozdrowienia dla Twej Małżonki i Twych sąsiadów. Niech Ci Bóg błogosławi! Ściskam Cię z całego serca. Widziałem Xiężnę; jak najserdeczniej dowiadywano się o Ciebie. Mieszkam obecnie przy ul. James's Place nr 4. Gdyby cokolwiek do mnie przyszło (z poczty), przyślij łaskawie pod ten adres. Proszę Cię, prześlij załączony listek do panny Stirling, która zapewne bawi jeszcze w Barnton. ",
358,['Fryderyk Chopin'],['Maria de Rozières'],Londyn,Paryż,1848-11-19,1848-11-20,"Londyn, poniedziałek, 19[20] list. [1848]",List Fryderyka Chopina do Marie de Rozières ," Możliwe, że będę się czuł na tyle dobrze, aby w tym tygodniu wyruszyć w podróż i przybyć do Paryża w czwartek, piątek lub sobotę (najpóźniej), bo klimat angielski w tej porze roku jest dla mnie stanowczo niemożliwy, nawet według opinii lekarza, ale nie waszego p. Curie. Od 1 list. nie opuszczam pokoju, siedzę w szlafroku, a wyszedłem tylko 16, by grać dla naszych rodaków. Zechce Pani być tak dobra rzucić okiem pod nr 9 na wypadek, gdybym miał w tych dniach przyjechać. Dziękuję z góry. Ch. Pisałem do Grzym., lecz może być w podróży i późno otrzymać mój list, proszę więc bardzo, niech Pani każe pani Etienne kupić sążeń drzewa i napalić dobrze w moich pokojach, jak również dobrze odkurzyć meble i firanki, zwłaszcza te nad łóżkiem, bo zdaje mi się, że będę je często rozsuwał. Proszę również kazać dobrze wymieść kąty w alkierzykach przy sypialni. Pilno mi już do tego, by móc lżej oddychać, rozumieć ludzi i zobaczyć przyjazne twarze. Ch. "," List Fryderyka Chopina do Marie de Rozières w Paryżu, „Il est possible que je serai | assez bien [...]”, sygn.: „Ch”, Londyn, poniedziałek [właśc.: niedziela], 19\/11\/[1848] wraz z kopertą, s. 4. "
359,['Fryderyk Chopin'],['Henry Victor Malan'],Londyn,Londyn,1848-11-20,,"[Londyn, 20 listopada 1848]",Do doktora Mallan w Londynie," Drogi Doktorze. Proszę łaskawie dopomóc mej pamięci, jak również dobrej woli i przysłać mi rachunek za Pańskie wizyty. Proszę wierzyć w moją wdzięczność. Chopin. ",
360,['Fryderyk Chopin'],['Wojciech Grzymała'],Londyn,Paryż,1848-11-21,,"[Londyn], wtorek, [21 listopada 1848]",Do Wojciecha Grzymały w Paryżu," Moje Życie! Dziś leżę prawie cały dzień – ale we czwartek wyjeżdżam z tego psiego Londynu o tej porze. – Nocować będę z czwartku na piątek w Boulogne, a w piątek jestem w dzień Place d’Orléans – żeby się położyć. Mam prócz zwyczajnych rzeczy newralgię i zapuchły jestem. Proszę, każ, żeby prześcieradła i poduszki suche były. – Każ kupić szyszek – niech Pani Etienne nic nie szczędzi, żeby można się rozgrzać przyjechawszy. – Do Derozierki pisałem. Żeby dywany były i firanki. Perrichetow i , tapicerowi, zaraz zapłacę – nawet każ Pleyelowi, żeby mi byle jaki fortepian przysłał we czwartek wieczór; każ go przykryć. – Każ w piątek bukiet fiołkowy kupić, żeby w salonie pachniało – niech mam jeszcze trochę poezji u siebie wracając – przechodząc przez pokój do sypialnego – gdzie się pewno położę na długo. – Więc w piątek w środku dnia jestem w Paryżu. – Jeszcze dzień dłużej tutaj, a zwariuję , nie zdechnę. – Moje Szkotki takie nudne, że niech ręka boska broni. – Jak się przypięły, tak ani się oderwać. Jedna X-na Marcelina, co mię przy życiu trzyma, i jej rodzina, i poczciwy Szulczewski. – Jeżeliby choć gdzieś w innych schodach był pokoik dla sługi tymczasem – a nie, to mniejsza. Ściskam Cię. Każ palić, grzać i okurzyć – może przyjdę do siebie jeszcze. Twój do zgonu Ch. ",
361,['Fryderyk Chopin'],['Henry Victor Malan'],Londyn,Londyn,1848-11-22,,"[Londyn, 22 listopada 1848] Środa",Do doktora Mallan w Londynie, Drogi Doktorze. Tysiąckrotnie dziękuję za Pana dobroć –  proszę wierzyć w moją wdzięczność. Chopin. ,
362,['Fryderyk Chopin'],['Solange Clésinger'],Londyn,Guillery,1848-11-22,,"Londyn, środa, 22 [listopada 1848]",Do Solange Clésinger w Guillery," Oskarża mnie Pani bardzo niesłusznie; nie ma dnia, żebym nie próbował pisać do Niej; myślałem nawet przed odebraniem ostatniego Pani listu o tym, by się poinformować, czy mąż Pani nie znalazłby tu pracy; zasięgnąłem informacji u ludzi znających Londyn i jego sztukę i oto, czego się dowiedziałem. Towarzystwo (z wyjątkiem urzędników, sądowników, adwokatów) nie spędza nigdy zimy w mieście. – Osoby z towarzystwa, które mogłyby być użyteczne dla Pani męża, są tutaj dopiero w marcu lub kwietniu , a zatem przed rozpoczęciem przyszłego sezonu nie ma tu co robić; choć nie jest to pewne, nie jest również wykluczone przy dobrych listach polecających; po miesiącu pobytu tutaj, który mógłby nie być zbyt kosztowny, mąż Pani będzie wiedział czego się trzymać. Znam kilka wpływowych osób, które szczerze przyrzekły mi swą pomoc, ale teraz nie mogłyby nic zrobić. Co do Pani spraw paryskich, możliwe, że matka robi dla Pani, co tylko w jej mocy, lecz nie ma pieniędzy, i że Pani odda drobiazgi kupione, jak się zdaje, na ten cel, a gdy raz już dom zostanie sprzedany, ureguluje sprawy Pani na nowych podstawach. Wszak jest matką Pani i zna swoje obowiązki wobec Pani. Może zapomnieć się, lecz nie może zapomnieć o Pani. Jutro jadę do Paryża. Wlokę się z trudem i jestem taki słaby, jakim mnie Pani nigdy nie widziała. Tutejsi lekarze wypędzają mnie. Jestem spuchnięty wskutek newralgii, ani nie oddycham, ani nie śpię, ani nie wychodzę z pokoju od 1 listopada (z wyjątkiem 16, by grać przez godzinę na koncercie dla Polaków). Od tego czasu pogorszyło mi się, nie mogę tu oddychać, jest to klimat nie do pomyślenia dla ludzi takich jak ja, ale tylko przez kilka miesięcy zimowych. – Światło zapala się o godz. 2. Przyrzekam tutaj powrócić w przyszłym sezonie!!! Sir J. Clark, lekarz królowej, odwiedził mnie przed chwilą i dał mi swoje błogosławieństwo . Jadę więc kwękać na Place d’Orléans oczekując poprawy. – Radzę całkiem poważnie: niech Pani się cieszy doskonałym dla Jej płuc powietrzem w Guillery i tym, że mąż będzie przy Niej. Przyjedzie na resztę najlepszych dni. – Jeśli chodzi o Rosję, osoby bardzo wpływowe, które dały mi listy polecające dla męża Pani do Petersburga, powiedziały mi zupełnie wyraźnie, że teraz Francuzowi trudno tam się dostać bez wielkiej protekcji. Niech więc Pani nie wini pani Obresk[ow], a jeśli Anglia będzie mu mogła dać pracę, myślę, że znajdzie tu więcej pieniędzy i większą przyjemność. Nie będzie musiał walczyć z klimatem, bo ma zdrowe płuca, i jeśli osiądzie w Londynie, będzie mógł w zimie przygotowywać prace na sezon. Trochę cierpliwości. Być może, że pozwolenie z Petersburga nadejdzie. Obecnie Londyn jest niczym dla sztuki. Panuje tu martwy sezon. Wszyscy ludzie niezależni żyją poza miastem, a ci, co zostają, nie są w stanie zapewnić powodzenia artyście. Bo rzeźba męża Pani, choćby była najpiękniejsza, musi być bardzo chwalona, aby uznano ją od razu za piękną. Potem wystarczy powiedzieć, że to jego dzieło, a wszyscy będą podziwiali. Trzeba przede wszystkim, żeby się podobała wielkim książętom i parom Anglii, ale są oni wszyscy w swych zamkach poza Londynem. Proszę darować chaotyczny list, ale cierpię dziś bardzo. Niech Pani nigdy nie wątpi o mojej starej, wypróbowanej przyjaźni. Ch. ",
363,['Marcelina Czartoryska'],['Władysław Czartoryski'],Londyn,Paryż,1848-11-23,,"[Londyn], 23 listopada [1848]",Marcelina Czartoryska do Władysława Czartoryskiego w Paryżu," Kochany Władzio! Piszę do Ciebie [...] żebyś mi dał wiadomość o Chopinie; wyjechał on dzisiaj z Londynu, mocno był cierpiący i bardzo się obawiam, żeby mu droga jeszcze więcej nie zaszkodziła. Bądź więc tak dobry i pójdź do Niego, dowiedz się, jak podróż odbył i czy łatwiej oddycha w Paryżu niż w ciężkiej atmosferze londyńskiej. M. ",
364,['Ferdynand Hiller'],['Fryderyk Chopin'],Düsseldorf,Paryż,1848-12-13,,"Düsseldorf, 13 grudnia 1848",Ferdynand Hiller do Fr. Chopina w Paryżu," [...] Po wtóre, myślę zawsze o Panu jako o jednym z ludzi, których kochałem najbardziej na świecie i dla którego nigdy uczuć swych nie zmienię. Kiedy się znowu zobaczymy? Niech Pan więc przyjedzie na festiwal muzyczny w Zielone Świątki  – tym razem ja dyryguję.  –  Proszę przyjechać, spędzimy kilka dobrych dni i będziemy z radością wspominali minione czasy!  Adieu , zawsze oddany Ferd. Hiller. ",
380,['Fryderyk Chopin'],['Adolf Cichowski'],Chaillot,Paryż,1849-01-01,1849-12-31,"[Chaillot, 1849]",Do Adolfa Cichowskiego w Paryżu," Alb. mi słowo pisał i prosi, żeby Ci przypomnieć jego zegarkowy interes , którego opóźnienie, jak mi wspomina, może mu wiele nieprzyjemności narobić.  – Piszę, bo Chaillot nie bardzo po drodze na wyspę, a nie wychodzę.  Ch. ",
370,['Fryderyk Chopin'],['Wojciech Grzymała'],Paryż,Paryż,1849-01-01,1849-12-31,"[Paryż, 1849]",Do Wojciecha Grzymały w Paryżu," Służę Ci, ale źle robisz, jeżeli istotnie rzucasz co potrzebnego; będę się koniecznie starał być u Ciebie o 3 kw. na 6-tą, ale nie dziw się, jeżeli pół minuty się spóźnię, zawsze przed 6-tą będę u Ciebie . Twój najprzywiązańszy Ch. ",
365,['Fryderyk Chopin'],['Solange Clésinger'],Paryż,Guillery,1849-01-30,,"[Paryż], wtorek, 30 stycznia [18]49",Do Solange Clésinger w Guillery," Byłem w ostatnich dniach zbyt chory, aby móc pisać do Pani i donieść, że widziałem Jej męża. Przyszedł mnie odwiedzić w piątek, znalazłem go w dobrym zdrowiu; zabiera się do roboty nad posągiem Próżności . Wczoraj przysłał mi słówko donosząc, że już rozpoczął pracę. Podzielił się ze mną dobrymi nowinami o Pani, mówiąc, że znosi Pani odważnie swój stan i że zdrowie jej jest, biorąc pod uwagę wyjątkową okoliczność, zupełnie dobre. Tu mamy pogodę marcową, toteż dziesięć razy na dzień kładę się do łóżka. Molin posiadał sekret stawiania mnie na nogi. Od tego czasu radziłem się p. Louis, dra Rotha przez dwa miesiące, teraz p. Simona, wielkiej powagi wśród homeopatów! ale oni błądzą po omacku, a ulgi mi żadnej nie przynoszą. Wszyscy są zgodni, że potrzebny mi jest dobry klimat, spokój, odpoczynek. Odpoczynek znajdę pewnego dnia i bez ich pomocy. Spokój Paryża nie został w tych dniach ani na chwilę zakłócony, mimo że spodziewano się pewnych rozruchów z powodu gwardii ruchomej, którą reglamentowano, lub z powodu projektu ministerstwa o rozwiązaniu klubów. Wczoraj, w poniedziałek, pełno było wszędzie żołnierzy i armat, i ta mocna postawa zaimponowała tym, którzy byliby chcieli wywołać nieporządki. – Nawet ja piszę do Pani o polityce zamiast pisać o sprawach zabawniejszych. Ale staję się coraz bardziej tępy, co przypisuję piciu każdego rana kakao zamiast mojej kawy . Niech Pani nigdy nie pije kakao i niech Pani odradza picie go swym przyjaciołom, zwłaszcza tym, co z Panią korespondują. W przyszłym liście postaram się napisać – po zażyciu jakiegoś sulfatu , który mi p. Simon ma dać do wdychania – z większym dowcipem. Tymczasem proszę czytać te bazgroty, w których są nowiny o zdrowiu i dobrym usposobieniu Pani męża. – Pani Obreskow odwiedziła mnie wczoraj, ale byli u mnie baron Stockhausen, Legouvé i inni, wobec których nie chciałem mówić o Petersburgu, bo Pani wie, jaka ona jest dobra i jak dużo mówi. Gdyby Pani zechciała napisać mi słówko o swoim zdrowiu, to czas ten nie byłby źle użyty. Szczęścia, zdrowia, zdrowia Ch. ",
372,['Fryderyk Chopin'],['Adolf Cichowski'],Chaillot,Paryż,1849-03-21,1849-06-21,"74 Gde Rue, Chaillot [Chaillot, wiosna 1849 r.]",Do Adolfa Cichowskiego w Paryżu," Proszę Cię wstąp do mnie dziś w sobotę albo jutro w niedzielę. Mam o coś ważnego prosić Ciebie. Byłbym sam pojechał na Caumartin, ale się jeszcze mało ruszam. T. à. v. Ch. ",
366,['Paulina Viardot'],['George Sand'],Paryż,Nohant,1849-03-21,1849-06-21,"[Paryż, wiosna 1849]",Paulina Viardot do George Sand w Nohant," Pyta mnie Pani o wiadomości o Chopinie. Oto one. Zdrowie jego pogarsza się stopniowo; bywają dni znośne, gdy może wyjeżdżać powozem, oraz inne, kiedy pluje krwią i ma napady kaszlu, który go dusi. Nie wychodzi już wieczorami. Jednakże może jeszcze dawać trochę lekcji, a w dobre dni umie nawet być wesół. Oto całkowita prawda. Zresztą od dłuższego czasu nie widziałam go. Trzykrotnie był u mnie i nie zastał mnie. Mówi o Pani zawsze z największym szacunkiem, ja zaś twierdzę stanowczo, iż nigdy nie mówi inaczej [...] ",
367,['Fryderyk Chopin'],['Solange Clésinger'],Paryż,Guillery,1849-04-05,,"Paryż, czwartek, 5 kw. [1849]",Do Solange Clésinger w Guillery," Widziałem panią Obreskow, ale nie miała nic do powiedzenia dla Pani. Mam wrażenie, że horyzont polityczny zachmurza się od tamtej strony coraz bardziej i że to, co było trudne miesiąc temu, będzie teraz jeszcze trudniejsze. Dowiedziałem się od p. de Rozières, że Pani jest zdrowa. Niech Bóg zachowa to dobre zdrowie Pani. Ja już nie wiem, co robić.  – Mam już czwartego lekarza, biorą po 10 fr. za wizytę, przychodzą czasem dwa razy dziennie po to, żeby mi prawie żadnej ulgi nie przynieść.  Sobota Właśnie odwiedził mnie mąż Pani, zanim zdołałem skończyć ten list. Wygląda doskonale, a zrobił mi wielką przyjemność przynosząc dobre nowiny o Pani zdrowiu. Nie można mieć wszystkiego na tym świecie, niech się Pani zadowoli największym szczęściem, jakim jest zdrowie. Mąż Pani zamierza jechać do Londynu i myślę, że dobrze robi. Nie jest wykluczone, że będzie tam miał wielkie powodzenie. Ja też postaram się na coś przydać, o ile to możliwe, dostarczając mu wiadomości dotyczących Anglii, jak również listów. Proszę o tym nie wątpić. ",
368,['Fryderyk Chopin'],['Solange Clésinger'],Paryż,Guillery,1849-04-13,,"[Paryż], piątek, 13 kwietnia [1849]",Do Solange Clésinger w Guillery," Posyłam Pani całą moją bazgraninę, aby Pani wiedziała, że to nie lenistwo, ale osłabienie lub coś podobnego sprawia, że do Niej nie piszę. Mąż Pani zdrów; odwiedził mnie wczoraj znowu i powiedział, że w poniedziałek będzie przedstawiony prezydentowi; jest najlepszej myśli; widział też Delacroix (który mi powiedział, że ktoś chce zamówić popiersie u męża Pani). Szanse nie bywają nigdy równe na tym świecie  – powiedziałby p. de la Palisse; tylko tego rodzaju prawdy umiem stwierdzać, proszę wybaczyć, że się z Panią nimi dzielę. I tak np. mam nadzieję, że słońce wiosenne będzie moim najlepszym lekarzem. Trzeba dodać: wiosenne , bo w operze przygotowują słońce do Proroka , które jak się zdaje, będzie piękniejsze niż wszystkie słońca tropikalne. Słońce to tylko wschodzi i świeci krótko, ale jest tak silne, że pogrąża w cieniu wszystko z wyjątkiem muzyki. Składają się na nie snopy światła elektrycznego. Byłem zbyt chory, aby udać się na próbę przedwczoraj, lecz liczę na premierę, która ma się odbyć w przyszły poniedziałek. Mówi się dużo o tańcu na łyżwach, o łyżwiarzach (na rolkach); cuda opowiadają o pożarze, o pięknej wystawie i o pani Viardot, która wzruszy wszystkich do łez w roli matki. Oto zaczynają się skreślenia. Proszę o nowiny, jak tylko Pani będzie mogła, Niech Pani korzysta z tamtejszego klimatu. Paryż jest okropny. Pogoda zmienia się 36 razy, błoto, przeciągi w pokoju. Nie ma nic znośnego, wszystko jest wstrętne na razie.  Oddany Ch. ",
369,['Solange Clésinger'],['Fryderyk Chopin'],Guillery,Paryż,1849-05-13,,"[Guillery, 13 maja 1849] Niedziela, 13, dzień wyborów",Solange Clésinger do Fr. Chopina w Paryżu," Mój Chopinku. Chciałam donieść o mojej radości znacznie wcześniej, ale byłam tak słaba, że nie mogłam się na to zdobyć. Mam córkę tak ogromną, jak tamta była mała. Nie umiałabym Panu powiedzieć, czy jest brzydka, czy ładna; dla mnie jest zachwycająca; wszak nie może być inaczej. W każdym razie jest pewne, że nie jest ani garbata, ani kulawa i że miewa się doskonale. Jednakże jest daleko mniej ładna niż pierwsza. Tamta była za ładna, by żyć. – Chcę Pana prosić o pewną przysługę, mianowicie o dodanie otuchy memu mężowi. Otrzymałam od niego dzisiaj rano list, który świadczy o zupełnym zniechęceniu . Wspomina w nim, że chce wrócić tutaj, zamiast jechać do Londynu. Twierdzi, że teraz jest za późno, by przedsiębrać tę podróż. Ja zaś myślę, że nigdy nie jest za późno, i nalegam, by jechał. Wyłajałam go dzisiaj rano, czego teraz żałuję, gdyż sprawi mu to przykrość. Niech go Pan namówi, ponieważ Pan jest na miejscu, żeby jechał do Londynu, a nie do Guillery. Nawet gdyby nie dostał zamówień na popiersia, to mógłby może sprzedać posąg, dobrze by to było. Lecz jeśli wróci tutaj, by polować i łowić ryby na wędkę, nigdy nie wyjdziemy z tej przykrej sytuacji. Teraz, gdy mamy dziecko, byłaby pora o tym pomyśleć. Liczę, że będzie mu Pan prawił kazania. Weźmie sobie z pewnością do serca to, co usłyszy, gdyż ma dla Pana wiele przyjaźni i szacunku. Proszę go wyłajać, a potem pocieszyć, bo jest nieszczęśliwy. Prawdopodobnie jutro poślemy mu pieniądze.  Mam nadzieję, że zdrowie Panu służy przy tak pięknej pogodzie. Tutaj jest już bardzo gorąco. Adieu , mój Chopinku, przesyłam Panu serdeczny uścisk dłoni i wiele wyrazów wdzięczności za Jego uczynność. Solange. ",
371,['Marcelina Czartoryska'],['Władysław Czartoryski'],Würzburg,Paryż,1849-05-16,,"Würzburg, 16 maja [1849]",Marcelina Czartoryska do Władysława Czartoryskiego w Paryżu," Kochany Władzio! [...] pójdź do pani Kiseleff; prosiłam ją, aby do Warszawy kazała napisać prosząc o paszport dla siostry i szwagra Chopina; spytaj, jak ten interes stoi, i poproś Panią Kisel[eff], aby o tym nie mówiła, dopóki nie będzie otrzymany dobry rezultat, bo nie chciałabym, żeby biedny Chopin miał niepotrzebną niespokojność umysłu z tego powodu. Przesyłam Ci też list do Chopina nie znając jego adresu [...] M. ",
373,['Fryderyk Chopin'],['Solange Clésinger'],Chaillot,Guillery,1849-05-19,,"[Chaillot, 19 maja 1849]",Do Solange Clésinger w Guillery," Przyjaciel, bardzo nieszczęśliwy, błogosławi Panią i Jej dziecko. Trzeba ufać, że przyszłość przyniesie Pani pociechę i będzie dla Niej łaskawsza. Młodość obowiązuje. To znaczy, iż koniecznie trzeba być szczęśliwą i pamiętać o tych, którzy Panią kochają. Ch. ",
375,['Eugène Delacroix'],['Juliette de Forget'],,Paryż,1849-06-09,,"Sobota, [9 czerwca 1849]",Eugeniusz Delacroix do pani de Forget w Paryżu, [...] Wyjechałem z Paryża zmartwiony zdrowiem mojego drogiego Chopina i było mi przykro opuszczać go w takim stanie. ,
376,['Justyna Chopin'],['Fryderyk Chopin'],Warszawa,Paryż,1849-06-16,1849-06-30,"[Warszawa, druga połowa czerwca 1849]",Justyna Chopin do Fr. Chopina w Paryżu," Kochany Fryderyku. Odebrałam Twój list 16 bm., w którym donosisz, żeś zdrowszy; to prawdziwy dla mnie wiązarek. O! jakżebym chciała być z Tobą, pilnować Cię jak dawniej, a że to być nie może, trzeba się z wolą Najwyższego zgodzić, a On ze swego miłosierdzia ześle Ci przyjaciół, którzy mnie zastąpią. Miej tylko w Nim ufność i bądź spokojny, mój najdroższy. Spodziewam się, że teraz potrzebujesz cokolwiek pieniędzy; posyłam Ci tymczasem, co mogę: tysiąc dwieście franków, a poczciwy Barciński Cię objaśni, jak masz nadal zrobić, ażebyś się nie znalazł w potrzebie, a teraz niech Cię Bóg błogosławi i da Ci zdrowie, o to Go błaga Ciebie kochająca Matka. ",
377,['Fryderyk Chopin'],['Wojciech Grzymała'],Chaillot,,1849-06-18,,"[Chaillot], poniedziałek, 18 [czerwca 1849]",Do Wojciecha Grzymały," Jakże się masz – myślę, że Ci wieś fizycznie przynajmniej posłuży. – Nie wyjeżdżam – tylko czasem do boru bulońskiego – jestem mocniejszy, bom się podjadł i odrzucił lekarstwa – ale tak samo dyszę i kaszlę, tylko że znoszę łatwiej. – Grać jeszcze nie zacząłem – komponować nie mogę – nie wiem, jakie siano będę jadł niedługo. – Wszyscy wyjeżdżają – jedni ze strachu cholery, drudzy ze strachu rewolucji. – Panna de Roziéres także ze strachu do Wersalu się wyniosła, ale już wróciła. – Angielki do St.-Germ., Obresk[off] St. Germain. Pot[ocka] dawno w Wersalu, nie widziałem. – Jestem także bez Garde malady [1] 2-gi tydzień. – X-żna Czar[toryska] odwiedziła mnie; nie chcąc, żebym sam był w nocy, przysyła mi panią Matuszewską, co u X-żny Róży za niańkę była. Był i X-żę i pytał się o Ciebie. – Nie wiem, czyś komu kazał powiedzieć, żeś u wód , ale nie wiedząc o tym, powiedziałem mu, żeś na wsi – a on mi powiedział, że mu mówili, żeś u wód . – Kalkbrenner umarł, syn starszy De la Rocha w Wersalu umarł. Franchommowi służąca dobra bardzo umarła. W Cours d’Orléans nie było śmierci, tylko mały Etienne chorował śmiertelnie. – W ten moment przyjechały Szkotki – między nowinami mówiły o Noalsie, że zdrowszy, na co ja, że król Ch. Albert w Lizbonie umarł. – One mnie zaduszą nudami. Moje mieszkanie opuszczam z końcem miesiąca i wracam do Squaru, bo nie można inaczej. – Cochet wrócił. Mój Dr Fraenkel – ani się od niego dowiedzieć, czy gdzie do wód albo na południe jechać – swoją tyzannę znów odjął, dał inne lekarstwo, znów go nie chce – a jak się o higienę pytam, powiada, że mi regularne życie niepotrzebne. – Słowem, do czubków głowa. Żart na stronę –dobry bardzo, może konsultacyjny doktór – jak np. Koreff – ale suite [2] w głowie nie ma – tak jak Koreff. Panna Lind była – śpiewała jednego wieczora u mnie – była pani Pot[ocka], Beauv[eau], Rotsch[ild] – i już pojechała – do Szwecji przez Hamb[urg]. Pani Catalani, z którą się tutaj poznała w wigilię jej wyjazdu, na cholerę umarła. Cichowskiego raz tylko widziałem – jak Ci pisałem. – Do miasta daleko – to tylko albo ci, co mnie bardzo kochają, jak np. Franch[omme], albo co blisko mają kochanych, jak np. X-stwo, czasem nawiedzą. Dziś także był Pleyel – poczciwy. – Gutmanna z całym sercem, po 10-eiu dniach nie widziałem – ażem się zląkł, czy nie chory, ale mi napisał, że zdrów. – Choroba już w mieście ustaje. – Delacroix na wsi od tygodnia. – Daj mi słowo o sobie. – Ściskam Cię serdecznie. Twój Ch. [1] Garde malady (z fr. garde malade ) – pielęgniarka.  [2] Suite (fr.) – porządek, logiczność. ",
378,['Fryderyk Chopin'],['Wojciech Grzymała'],Chaillot,,1849-06-22,,"[Chaillot], piątek, 22 czerwca 1849",List Fryderyka Chopina do Wojciecha Grzymały," Jakże się masz? Napisz słowo. Pisałem do Ciebie w tych dniach przez p. Ludw. Zapewne list Ci jeszcze nie odesłali. Widziałem dziś Cichowskiego i xiężnę Sapieżynę. Xsiężna o Ciebie się nie pytała. Przy odchodnym Cichowski mi mówił, że wie o Twych wypadkach (o których ja mu nic nie mówiłem). Nic mi o Tobie nie umiał powiedzieć, tak jak ja jemu. Tylkom się dowiedział przez Zaleskiego, że p. Plichcina za 10 dni do Warszawy jedzie; może by być mogła Tobie w czym użyteczna. Wiedz o tym. Cochet, co dziś był z Lumirskim, o synie Twym nic mi nie umiał powiedzieć, bo go nie było w Warszawie. Więc (ma się rozumieć!!!) nie widział go. Tutaj wszyscy wyjeżdżają. Pani Potockiej ani księżnej Beauveau z 10 dni nie widziadłem. Są w Wersalu. Dziś w nocy miałem hemoragię [1] we dwóch razach. Alem nic nie robił i krwią pluję, ale już daleko mniej. To to, co księżnę Sap[ieżynę] do mnie sprowadziło, bo moja, co w nocy mię pilnuje, Polka, jej o tym powiedziała. Mój Żyd Fraenkel już od tygodnia nie był; na końcu nawet już papierków nie kładł w urynę , tylko mi gadał o Angliku, którego od cholery wyratował lekarstwem, co rząd reakcjonalny francuski (Fauchet) nie kazał go prosić o sprowadzenie. Sam sobie zostawiony, może się wygramolę prędzej. Zapewne na przyszły miesiąc wrócę do Square. Virg. była u mnie powiedzieć, że jedzie ze swoim Deput. do Bret[anii]. Pytała o nowiny od Ciebie; nie miałem co powiedzieć. Nie wracaj, jeżeli tam możesz znośnie i zdrowo przesiedzieć upały. Zapewne Twój Adone i Cich[owski] wróżą Ci dobrze Twe interesa, tak że jak wrócisz, tak mniej będziesz niespokojny. – Kończę, bo męka dla mnie pisać, nawet do Ciebie. Tyle rzeczy za piórem zostaje. Twój stary. Pani Obreskow, co tu była wczoraj z St. Germain, pytała się o Generała i zła, że Gen. tak daleko i długo na tej wsi siedzi. Powiedziałem, żeś wrócił i znów musiał jechać.  [1] Hemoragia – krwotok. "," List Fryderyka Chopina do Wojciecha Grzymały w Wersalu, „Jakże się masz? – Napisz słowo. [...]”, [niesygnowany], [Chaillot], piątek, 22\/06\/[1849], s. 4. "
374,['Fryderyk Chopin'],['Adolf Cichowski'],Chaillot,Paryż,1849-06-22,1849-09-22,"[Chaillot, lato 1849]",Do Adolfa Cichowskiego w Paryżu," Moje kochanie. Chciałem sam do Ciebie jechać, alem za słaby. – Dziś o 8-mej był u mnie komisarz policji pytać się o Grzy[małę]. – Chciałbym Cię koniecznie widzieć i opowiedzieć – kazałem nawet powóz sprowadzić, ale jechać nie mam siły. – Proszę Cię na Boga, każ się do mnie zawieźć nim do hotelu; moja karetka będzie Cię czekać. – Mojemu Anglikowi powiedz słowo. Twój Ch. ",
379,['Fryderyk Chopin'],['Ludwika Jędrzejewiczowa'],Chaillot,Warszawa,1849-06-25,1849-06-26,"[Chaillot], poniedz., 25 czerwca 1849; 26 czerwca",List Fryderyka Chopina do Ludwiki Jędrzejewiczowej," Moje Życie. Jeżeli możecie, to przyjedźcie. Słaby jestem i żadne doktory mi tak, jak Wy, nie pomogą. Jeżeli pieniędzy Wam brak, to pożyczcie; jeżeli będę lepiej, to łatwo zarobię i oddam temu, kto Wam pożyczy, ale teraz za goły jestem, żeby Wam posyłać. Moje mieszkanie tutaj w Chaillot jest dosyć duże, żeby Was choć z 2 dziećmi przyjąć. Ludka mała by sprofitowała z wszech względów. Kalasanty ojciec biegałby cały dzień  – wystawa płodów obok - słowem, miałby więcej jak dawniej wolnego dla siebie czasu, bom słabszy i więcej z Ludwiką w domu siedzieć będę. Moi przyjaciele i dobrze życzące mnie osoby znajdują najlepszym dla mnie lekarstwem przybycie tutaj Ludwiki , jak to z listu p. Ob[reskow] zapewne Ludwika się dowie. Więc starajcie się o paszp[ort]. Jak mi dziś osoby  – jedna z północy, druga z południa mówiła, osoby, które Ludwiki nie znają  –  powiedziały, że to nie tylko mnie zdrowo, ale siostrze być zdrowo powinno. Więc przywieźcie, matko Ludwiko i córko Ludwiko, naparstek i druty, dam Wam chustki do znaczenia i pończochy do robienia i spędzicie tu na świeżym powietrzu parę miesięcy ze starym bratem i wujem. Teraz też podróż łatwiejsza. Dużo pakietów nie trzeba. Tutaj się, jak będziemy mogli, tanio obywali. Mieszkanie i jedzenie znajdziecie. Nawet jeżeli czasem Kalasantemu z Elizejskich pól daleko do miasta, będzie mógł w Square d’Orléans, w moim stać mieszkaniu. Omnibusy chodzą od samego Squaru aż do samych drzwi tutaj. Nie wiem sam, dlaczego tak mi się Ludwiki chce, ale to tak, jak żebym była przy nadziei. Zaręczam, że dla niej także to dobrze będzie. Mam nadzieję, że konsylium familijne mi ją przyśle; kto wie, czy jej nie odprowadzę, jeżeli pozdrowieję. Dopiero byśmy się wszyscy uścisnęli, jak to już pisałem, tylko jeszcze bez peruk i z zębami. Zawsze to żona mężowi posłuszeństwo winna, więc to męża trzeba prosić o to, żeby żonę przywiózł. Więc ja go bardzo o to proszę, a jeżeli rozważy, to pewnie ani jej, ani mnie większej nie zrobi przyjemności i użyteczności, nawet dzieciom, jeżeli które przywiezie (o córeczce ani wątpię). Pieniądze się ekspensują, to prawda, ale nie można lepiej użyć ani też taniej wojażować. Raz na miejscu znajdzie się dach. Napiszcie mi słowo wkrótce. Pani Ob[reskow], co była tyle łaskawa, że miała pisać (dałem adres Ludwiki), może więcej przekona. Panna de Roz[iéres] także się dopisze i Cochet także by się dopisał, bo mnie pewno wyzdrowiałego nie zastał. Jego eskulap już od 10 dni nie był, bo się spostrzegł nareszcie, że jest coś nad jego sciencję. Jednakże bardzo go chwalcie Waszej lokatorce i innym, co go znają, i powiedzcie, że bardzo mi wiele dobrego zrobił, ale że ja taka głowa, że jak tylko trochę lepiej, tak już kontent jestem; że wszyscy znajdują, że na cholerę tu wiele osób wyleczył. Cholera już bardzo ustaje, prawie już nie ma. Dziś piękna pogoda, siedzę w salonie i admiruję mój widok na cały Paryż: wieżę, Tullerie, Izbę, St. Germ[ain], l’Aux[errois], St. Etienne du Mont, Notre-Dame, Panteon, St. Sulpice, Val-de-Grâce, Inwalidy, z 5-ciu okien i same ogrody między nami. Zobaczycie, jak przyjedziecie. Teraz o paszport i o pieniądze ruszcie się prędko a powoli.  – Napiszcie mi zaraz słowo. Wszakże i cyprysy mają swe kaprysy: mój kaprys dziś jest Was tu widzieć. Może P. Bóg pozwoli, że będzie dobrze, a jeżeli P. Bóg nie da, to przynajmniej róbcie, jak żeby Pan Bóg miał pozwolić. Dobrej nadziei jestem, bo rzadko wiele żądam i od tego byłbym się wstrzymał, gdybym nie był pusowany przez wszystkich, którzy mnie dobrze życzą. Rusz się, panie Kalasanty, to Ci dam doskonałe cygaro duże za to; znam kogoś, co sławne pali, nb. w ogrodzie. Mam nadzieję, że mój list na imieniny Mameczki doszedł i mnie nie brakowało. Nie chce mi się myśleć o tym wszystkim, bo to aż gorączka bierze; a nie mam gorączki z łaski P. Boga, co wszystkich zwyczajnych doktorów derutuje i gniewa. Wasz brat przywiązany, ale słaby Ch. 
   "," List Fryderyka Chopina do Ludwiki Jędrzejewiczowej w Warszawie, „Moje Życie. Jeżeli możecie, to przyjedźcie. | Słaby jestem i żadne doktory mi tak, jak Wy, | nie pomogą. […]”, sygn.: „Ch”, [Chaillot], poniedziałek, 25–26\/06\/1849, s. 4. "
384,['Amélie Grille de Beuzelin'],['George Sand'],Paryż,Nohant,1849-07-01,1849-07-31,"[Paryż, lipiec 1849]",Pani Grille de Beuzelin do George Sand w Nohant," Szanowna Pani. Pozwalam sobie na krok, który może Jej się wydać dziwny, za co proszę mi wybaczyć. Prawdopodobnie Pani nie przypomina sobie mego nazwiska; wspólna nasza znajoma zainteresowała Panią moją osobą; posiadam dwie książki, ofiarowane mi przez Panią. Nie jestem w stanie wyrazić, jakich wrażeń doznałam dzięki Jej talentowi godnemu podziwu, i jest zupełnie zrozumiałe, z jak żywym zainteresowaniem słuchałam, gdy o Pani mówiono. Ten wstęp ma tłumaczyć, że wiem o długoletniej przyjaźni, którą Pani żywi dla innego znakomitego człowieka dotkniętego okrutną chorobą; chyba się nie mylę, iż odczuwa on boleśnie brak Pani. Stan jego budzi obawy; gdyby zaś był u kresu swych długich cierpień, a Pani nie wiedząc o tym nie pocieszyła go dowodem pamięci, dla Pani mogłoby to być bardzo przykre, a on skończyłby może w rozpaczy. Odważam się więc przesłać Pani tych parę słów i proszę przyjąć zapewnienie, że nikt na świecie nie będzie wiedział, iż do Pani pisałam. Proszę wierzyć, że szczerze pragnę, by mnie Pani nie potępiła; jednocześnie proszę, by Pani nie mówiła nikomu, że Ją powiadomiłam. G. de Beuzelin. ",
388,['Fryderyk Chopin'],['Napoleon Orda'],Chaillot,Paryż,1849-07-01,1849-07-31,"Grande Rue Chaillot 74, [lipiec 1849]",Do Napoleona Ordy w Paryżu," Moje Kochanie. Grzymale tak pilno z jego interesem zegarkowym, o którym Ci Cichowski mówił – że pisał do mnie, żeby Cię na wszystkie krzyżyki i bemoły, jakie tylko kiedykolwiek między nami egzystować mogły, zakląć o przyśpieszenie tej sprawy. – Kosztował, jak wiesz, 900 fr. Nie chce czekać, więc nie myśli więcej dostać, nawet pisze, że możesz i taniej, byle prędko te rzeczy urządzić. – Moje Kochanie, rusz się dla naszej starej przyjaźni. – Pan Bóg Ci za to chłopaka Litwina doskonale wypielęgnuje, a Pani Ordzie da stoletnie zdrowie. Tymczasem złóż jej, proszę Cię, moje uszanowanie. Ściskam Cię słabiej jak dawniej, ale z tym, samym, sercem co dawniej. Twój Ch. ",
381,['Fryderyk Chopin'],['Wojciech Grzymała'],,,1849-07-02,,"2 juillet, poniedziałek [1849]",Do Wojciecha Grzymały," Moje Życie. Wczoraj był Cich[owski] u mnie, drugi raz od Twego wyjazdu (bom mu pisał o zegarek) – powiedział, że oddał Twój list Ordzie – i że jak będzie można tak przyśpieszy. – Krawiec przystał na ugodę. Mówił mi także, że pani Plichcina do domu jedzie – że ci o tym napisał, jako też, że moja siostra tu przyjeżdża, co wcale nie , bo ja dopiero dziś pisać o tym do domu myślę. Ale wiesz jego nowiny. – Pani Pot[ocka] zawsze w Wersalu i pojedzie do Dieppe, gdzie p. Beauveau. Delacroix na wsi. Gutm[ann] w Londynie ( incognito ), jak żeby miał pieniądze do tracenia. – Angielki w St. Germain. – P. Obresk[ow] także. Dobrze, żeś miał od syna nowiny, bo Cochet go nie widział. Frenkiel już 2 tygodnie nie był. Krwią już od onegdaj nie pluję, nogi odpuchły. – Tylko jeszcze słaby i leniwy jestem, łazić nie mogę – dyszę. – A Twoje schody!! Żal mi, że Cię nie widzę, ale wolę, żeś na wsi teraz jak tu, co tak nudno i nikogo nie ma. Piszę do Ciebie 3-ci raz pod adresem Pani Ludw. od czasu jak jestem bez Twej gardemalady. Nie wiem, co z nią zrobić, jak jej podziękować. Nie chcę tam do niej posyłać, bo tam ten opiekun jest czy ktoś. Była tu powiedzieć, że wyjeżdża, ale ktoś zaszedł, anim się mógł rozmówić, tak się wysunęła. Przysłała mi swoją kartę wizytową. – Poczciwa i dobra, ale nie rozumiem tej karty. – Mam nadzieję, że przed wyjazdem do Bre[tanii] przyjdzie jeszcze. Ja bym nie chciał tam posyłać, bo Deput. nic o mnie nie wie – i boję się jej narobić niewinnych nieprzyjemności. Bądź zdrów – pilnuj się i nie daj się – ja się też bronię, jak mogę – ale mi podobno siły zabraknie. Pani Matuszewska, co była u X-nej Róży (którą mi X-na Anna przysłała, żebym sam nie był na noc), mówi, że to przecie „Pan Jezus przemieni” i może by plaster z miodu i mączki pomógł. Ch. ",
382,['Fryderyk Chopin'],['Solange Clésinger'],Paryż,Guillery,1849-07-04,,"Paryż, środa, 4 lipca 1849",Do Solange Clésinger w Guillery," Dziękuję za dobry list Pani. Otrzymałem od p. Bouscinat kilka słów, w których donosi mi, jakie otrzymał od Pani dyspozycje w sprawie mego powozu, lecz nowy krwotok zmienia na razie moje projekty wyjazdu. Jest również możliwe, że cesarz, który znajduje się w tej chwili w Warszawie, udzieli mojej siostrze zezwolenia na wyjazd w celu odwiedzenia mnie; tak więc dopiero po głębokim zastanowieniu się będę wiedział, czy należy opuścić Paryż, czy też trzeba tu pozostać – nie znoszę już bowiem dalekich podróży. Nie mówmy więcej o mnie. – Z przyjemnością dowiedziałem się, że Pani bez zmęczenia odbyła podróż aż do Bordeaux, co jednak nie dowodzi, że Pani nie powinna się oszczędzać. Wyobrażam sobie Waszą małą córeczkę o wielkiej głowie, jak śmieje się, krzyczy, hałasuje, ślini, gryzie, choć nie ma zębów itd. Musicie we dwie bardzo zabawnie wyglądać. Kiedy Pani zacznie ją uczyć konnej jazdy? Mam nadzieję, że teraz ma Pani o każdej porze dosyć zajęcia i że chciałaby Pani podwoić godziny dnia i nocy, chociaż Gaskonka musi Panią często budzić. – Zaczynam znowu przekreślać. Nic już nie mam do napisania poza tym, że życzę Jej, jak Pani wie od dawna, wszelkich możliwych pomyślności. – Cholera zmniejsza się, ale powiadają mi, że Paryż coraz bardziej pustoszeje. Upał i kurz. Dużo nędzy i brudu , widuje się twarze z tamtego świata. Wszyscy Crémieux, podobno nawet Bignat zbrzydł. D’Arpentigny jest blondynem i pięknieje. – O wystawie nic dobrego nie mówią. – Delacroix był przez kilka tygodni na wsi, jest trochę chory, pojedzie może do Akwizgranu. Miło mi wiedzieć, że Pani przebywa w swych pięknych stronach. To nie pora na mieszkanie w mieście. Niech Pani będzie taka dobra i napisze do mnie dwa słowa, gdy córeczka da Jej chwilę spokoju, abym miał wiadomości o zdrowiu Was wszystkich , obecnie kiedy rodzina powiększyła się o taką dużą sztukę. Bądźcie wszyscy szczęśliwi. Ch. ",
383,['Fryderyk Chopin'],['Wojciech Grzymała'],Chaillot,,1849-07-10,,"[Chaillot], wtorek, 10 juillet [18]49",Do Wojciecha Grzymały," Słaby mocno jestem, moje Życie. Mam diarę [1] jakąś. Wczoraj Cruveillego się radziłem, który mi nic prawie nie każe brać, tylko spokojnie siedzieć. Powiedział, że jeżeli mi homeopatia dobrze za czasów Molina robiła, to dlatego że mnie nie obciążał medykamentami i naturze wiele zostawiał. Ale widzę, że mnie także za suchotnika ma, bo mi łyżeczkę od kawy czegoś z lichenem zapisał.  – Pisałem więc, nie mogąc jechać, do Plichciny; ma być u mnie prócz tego.  – Do Ordy także pisałem. Orda jeszcze nie odpisał. Także posyłam Ci list, co mi dla Ciebie z Niemiec przyszedł. Pani Brzozowska (Zamoyska z domu) najęła mieszkanie nade mną. Zamoyscy pojechali do Billancourt. Tym sposobem X-stwo częściej zapewne widywać będę aż do ich wyjazdu do Trouville, dokąd się wybierają. X-żna Marcelina w Londynie, bo jej z Wiednia wyjechać kazali czy też dali do zrozumienia. Cichowskiego z dwa tygodnie nie widziałem. Pani Potocka w Wersalu, potem do Spa podobno jedzie. Tutaj upał. Od siostry jeszcze wiadomości nie mam. Jeszcze tutaj ten miesiąc zostanę, ale jeżeli siostra nie przyjedzie, to się wynoszę, bo mi to wszystko za drogo wypada. Gram coraz mniej; pisać nic nie mogę.  
 Bywaj zdrów. Pracuj nad Twoją broszurą; nie daj się ani biedzie. ani nudom. Jużeś tyle wytrwał. Pan Bóg Ci da siłę i na resztę. Twój Ch.   [1] Diara (z fr. diarrhée )  – biegunka. 
   ",
385,['Delfina Potocka'],['Fryderyk Chopin'],,Paryż,1849-07-16,,"[Aix-la-Chapelle], 16 [lipca 1849]",Delfina Potocka do Fr. Chopina w Paryżu," Kochany Panie Chopin. Nie chcę Cię długim listem zanudzać, ale też tak zostać nie mogę w niewiedzy o Twoim zdrowiu i o dalszych Twoich projektach. Sam nie pisz, ale proś pani Etienne albo tej poczciwej babki, której się śni o kotlecikach, by mi doniosła, jak Ci jest na siłach, piersiach, dusznościach etc., etc. O Nicei na zimę trzeba serio pomyśleć. Pani Augustowa Potocka odpisała, że się będzie starała wszelkimi siłami o pozwolenie dla pani Andrzejewiczowej [!], ale że trudności są wielkie bardzo w tym nieszczęśliwym kraju. Przykro mi czuć, żeś tak osamotniony w chorobie i smutku; proszę o kilka słów: Aix-la-Chapelle, poste restante . O owym Żydzie chciałabym też posłyszeć, czy się zjawił i zdał się na coś? Tu smutno i nudno, lecz dla mnie życie wszędzie jednakowo sunie się; byleby przeszło bez gorszych cierpień i prób, dość na tym, co już znieść trzeba było. Jakoś i mnie nie poszczęściło się na świecie! Komu tylko życzyłam dobrze, taka istota mi zawsze odpłacała niewdzięcznością lub różnymi innymi trybulacjami [1] . Au total [2] , żywot ten jest tylko ogromnym dysonansem . Bóg Cię strzeż, kochany p. Chopin. Do zobaczenia, najpóźniej w początku oktobra. D. Potocka.  [1] Trybulacja – zmartwienie. [2] Au total (fr.) – tu; ogólnie biorąc. ",
386,['George Sand'],['Amélie Grille de Beuzelin'],Nohant,Paryż,1849-07-19,,"Nohant, 19 lipca [18]49",George Sand do pani Grille de Beuzelin w Paryżu," Szanowna Pani. Cenię piękne uczucie, które podyktowało Jej krok. Innego uczucia nie może być w złamanym sercu matki i odpowiadam na nie z pełnym zaufaniem. Lecz cóż mogę uczynić, by przynieść ulgę moralną nieszczęsnemu pirzyjacielowi, o którym mi Pani donosi? Jestem zmuszona żyć tu, gdzie się znajduję, i nawet gdyby nasze stosunki nie zostały zerwane za zgodą obu stron, okoliczności byłyby nas nieuchronnie rozłączyły. Krańcowa stronniczość dla jednego z moich dzieci zraziła do niego drugie, a moim zdaniem – to drugie nic nie zawiniło. Sprawy wzięły taki obrót, że musiałam wybrać między synem a przyjacielem. Myślę, że Pani byłaby uczyniła to samo, co ja. Takie jest tło sprawy, które zaprawiło naszą rozłąkę pewną goryczą i było przyczyną wielkiego bólu. Lecz wcześniej czy później moje przyjazdy do Paryża musiałyby ustać, w miarę jak kończyły się moje środki, a przyjazdy mego przyjaciela na wieś także – w miarę jak upadały jego siły. Drżałam stale o niego, gdy przebywał tak daleko od pomocy wielkich lekarzy i w miejscowości, która mu się nie podobała; nie ukrywał tego, gdyż opuszczał nas w pierwszych dniach jesieni, a powracał jak najpóźniej z początkiem lata. Moja opieka była mu przez długi czas potrzebna i nigdy mu jej nie zabrakło. Z chwilą jednak gdy spokój wewnętrzny został zamącony, stała się niewystarczająca, i gorzej – szkodliwa. Najlepszy jego lekarz a zarazem najlepszy przyjaciel, którego miał w tym kraju, od dawna radził mu rozluźnić więzy naszej przyjaźni, by przestały być więzami. Pracowałam nad tym powoli i nie ode mnie zależało, by się to stało bez wstrząsów. Lecz z istotą tak nerwową jak on, z charakterem tak dziwnym, tak nieszczęśliwym (choć jest to charakter szlachetny), nie było na to sposobu i często traciłam, cierpliwość wobec niewytłumaczalnych niesprawiedliwości, z którymi się spotykałam. Nie są to ani oskarżenia, ani usprawiedliwienia, bo te mało by Panią interesowały, a poza tym nie odczuwam potrzeby ani usprawiedliwiania się z czegokolwiek, ani oskarżania kogokolwiek niepotrzebnie. Większość krzywd w tym świecie jest dziełem losu, stworzonym przez świat zewnętrzny. Lecz Pani daje mi radę, jest więc rzeczą konieczną, bym Jej powiedziała, jaka jest sytuacja, która Panią niepokoi – ażeby Pani poradziła, co by można uczynić, by ją złagodzić z uwagi na chorego. Gdyby Pani była moim sędzią w chwili zerwania i gdyby Pani wiedziała, jak stoją sprawy, byłaby mi Pani powiedziała: „Należy się rozstać bez goryczy i bez zerwania przyjaźni.” Już Pani powiedziałam, że to nie zależało ani od niego, ani ode mnie, ani od innych... Inni bowiem nas poróżnili, między nim a mną nie było nawet ochłodzenia przyjaźni. Wobec tego, powie Pani, zawsze było można porozumieć się po tym, co się stało, i nawzajem pocieszać słodkimi słowami i stałymi dowodami wzajemnego szacunku. Nic innego nie pragnęłam. Spotkałam go potem, wyciągnęłam do niego rękę. On jak gdyby uciekł. Poszłam po niego, wrócił niechętnie i nie mówił mi ani o sobie, ani o mnie, okazał mi w swym zachowaniu i w swych spojrzeniach gniew, prawie nienawiść. Wiem, że potem robił o mnie pełne goryczy zwierzenia, rzucał na mnie okropne oskarżenia. Przyjęłam to, jak należało przyjąć, złożyłam na karb szaleństwa, i przysięgam Pani, iż wybaczam wszystko z głębi serca. Lecz wobec takiej urazy i takiej odrazy, cóż mogłam ze swej strony uczynić? Nic. Zachowałam śmiertelne milczenie i poza dowiadywaniem się o niego, zdaje się, że od roku nie wymówiłam ani razu jego nazwiska. Gdyby mnie był wezwał do siebie podczas którego z moich krótkich pobytów w Paryżu, byłabym przyszła do niego; gdyby był napisał do mnie lub kazał napisać serdeczne słowo, byłabym mu odpowiedziała, ale teraz – czyż istotnie pragnie usłyszeć ode mnie słowa przyjaźni, przebaczenia lub jakiegokolwiek dowodu zainteresowania? Jestem gotowa. Lecz Pani mi mówi, iż nikt na świecie nie wie o kroku, który Pani zechciała wobec mnie uczynić. Więc ani on, ani żaden z jego przyjaciół nie skłonił Pani do tego, bo zdaje mi się, że Pani nie zna go osobiście. Proszę nie myśleć, że choćby w najmniejszym stopniu wchodzi tu w rachubę duma; duma byłaby niestosowna wobec człowieka chorego tak niebezpiecznie, lecz obawiam się, że gdybym do niego napisała, wywołałabym, wrażenie raczej przykre niż zbawienne. A poza tym nie wiem, pod jakim pretekstem miałabym do niego napisać, bo gdybym mu okazała niepokój, który odczuwam, mogłabym go zaniepokoić o stan jego zdrowia. Odwiedzić go jest dla mnie teraz rzeczą zupełnie niemożliwą i mam, wrażenie, że to pogorszyłoby sprawę. Mam nadzieję, że jeszcze będzie żył; tyle razy zdawało się, że ma wyzionąć ducha, iż nigdy nie oddaję się rozpaczy nad nim. Gdy stan oblężenia minie i jeśli uda mi się przyjechać do Paryża na kilka dni bez obawy prześladowania i pozbawienia wolności, wtedy gdyby on pragnął mnie widzieć, z pewnością mu tego nie odmówię. Lecz według mego głębokiego przekonania on tego nie pragnie. Jego miłość dawno umarła, a jeśli dręczy go wspomnienie o mnie, to dlatego że sumienie mu coś wyrzuca. Jeśli jest możliwe, by dowiedział się, że nie czuję do niego żadnej urazy, proszę mi wskazać możliwości zapewnienia go o tym, nie narażając go na nowe, bolesne wzruszenie. Przepraszam Panią za ten długi list, lecz nie mogłam wypowiedzieć się w kilku słowach o tak delikatnej sytuacji. Dziękuję Pani za obietnicę dochowania sekretu, lecz dla mnie on nie istnieje. Jest to historia rodzinna bardzo bolesna, lecz ból ten wszyscy moi przyjaciele umieli ocenić, a Panią traktuję jako przyjaciółkę, nic przed nią nie ukrywając. Winna temu Pani zniewalająca, troskliwość. Ona to, proszę mi wierzyć, nakazuje mi głęboką i szczerą wdzięczność. George Sand. ",
387,['Fryderyk Chopin'],['Wojciech Grzymała'],Chaillot,,1849-07-28,,"Chaillot, sobota, 28 Juillet [1849]",List Fryderyka Chopina do Wojciecha Grzymały," Po Twej odpowiedzi i jej liście ręce mi opadły i nie wiedziałem, czy ją o halucynację, czy jej afidesa [1]   za złodzieja, czy panią Etienne posądzać, czy siebie za zapominalskiego mieć albo wariata, słowem  – łeb mi pękał. Była u mnie z konfesjami [2] i tak głupio mi odpowiadała, i siostra niby nic o tym nie wiedziała, że aż musiałem wiele prawd powiedzieć, jako to, że od nikogo, chyba od Królowej angielskiej albo miss Coutty rozumiałbym takie hojne podarunki itd. Ale tak się dzieje. Ten jegomość, któremu taką sumę mimo jego wiedzy powierzono i który ani rewersu nie brał od pani Etienne, że oddał ów list czy tam pakiet, poszedł do Alexego somnambula. Tu się dramat zaczyna: Powiada mu Alexis, że w marcu w jeden czwartek (8-go) zanosił bardzo ważne papiery pod adresem (wypisał moje nazwisko), że ten pakiet nie doszedł à sa destination [3] , że on go nie ma, że go oddał w małym, ciemnym jakimciś pokoju, gdzie się po 2 schodach schodzi, jakiejś kobiecie (tam ich było dwie) i że odebrała wyższa , która miała jeden list w ręku, który faktor pocztowy jej oddał, i która, wziąwszy ten list en question [4] od tego jegomości, powiedziała mu, że zaraz zaniesie, ale dodał Alexis, że go zniosła na dół, mnie go nie pokazawszy nawet, żem ja tego listu nigdy nie widział. Gdy go się pytali, czy nie widzi, co się z tym listem dzieje, powiedział, że nie widzi, ale jeżeli mu przyniosą włosy albo chustkę, albo rękawiczki, co do osoby tej, co odebrała list, należy, to powie. Pani Erskine była przytomna tej séance Alexego i przyszła wczoraj do mnie powiedzieć mi o tym i jakby to zrobić, żeby coś, co do pani Etienne należy, mieć, żeby dać Alexemu. Pani Etienne kazałem przyjść do siebie pod pretekstem przyniesienia mi Boista i chustek, a jak przyszła, tak niby żeby się pozbyć pani Erskine, która chciała niby moich włosów dla jakiejś somnambuli, która leczy chorych w St. Germain (gdzie te Szkotki teraz mieszkają), więc niby żeby się pozbyć, powiadam, że jeżeli pozna czyje to włosy, jak jej poślę włosy pani Etienne, to dopiero uwierzę i poślę moich, ale jestem pewny, że weźmie zdrowe włosy za chore. Pani Etienne ucięła więc na prośbę moją swoich włosów, zawinęła i pani Erskine je wzięła. Dziś rano przychodzi do mnie ten pan afides z Panią Erskine od Alexego. Alexis poznał włosy osoby, której oddano pakiet, powiedział, że włożyła ten pakiet zapieczętowany do jakiegoś meblika koło łóżka, że ten pakiet jeszcze jest u niej i że nie zgubiony ani oddany , ani odpieczętowany. Że jeżeli się ten pan dobrze weźmie, to mu go odda, ale trzeba ostrożnie. Więc tedy ten pan ode mnie prosto stąd o 12-ej poszedł do Square d’Orléans, zastał panią Etienne samą, przypomniał jej, że był w marcu oddać jej pakiet dla mnie, który jej powiedział, że był bardzo ważny. Poznała go i oddała mu pakiet, który jej oddał temu tyle miesięcy. Nie był odpieczętowany i 25 tysięcy w nim nietknięte . U mnie pani Erskine go odpieczętowała, przy mnie i tym panu. Cóż Ty na to? Ten somnambul!!! Ten pakiet, tak dawno zarzucony, nietknięty!!! Głowa pęka na takie szczególne wypadki.  – Można miarkować, żem donacji nie przyjął, i wiele by o tym pisać. Wolę Ci to kiedyś powiedzieć.  – Wierz teraz w magnetyzm.  –  Łaska Boska, że się znalazło. Wiele detaliów, które Ci nie piszę, bo mię pióro pali. A teraz do czego innego. X-żna Sapież[yna], Izia, Władzio pojechali dziś do Dieppe. X-żna Wirtem[berska] zostali. Plichcina już zapewne w Warszawie. Ja o siostrze wątpić zaczynam. Nie gorzej ani mi lepiej. Ciebie kocham i chciałbym Cię widzieć. Ściskam Cię Twój. Pisz. O Ordzie nic nowego nie mam.  [1]  Afides (z fr.  affidé ) – zaufany.   [2]  Konfesja – wyznanie.   [3]   À sa destination )fr.) – do miejsca przeznaczenia.   [4]   En question (fr.) – wiadomy, o którym mowa. "," List Fryderyka Chopina do Wojciecha Grzymały, „Po Twej odpowiedzi i Jej liście | ręce mi opadły [...]”, sygn.: [nieczytelnie], Chaillot, sobota, 28\/07\/[1849], s. 8. "
392,['Fryderyk Chopin'],['August Franchomme'],Chaillot,Paryż,1849-08-01,1849-08-31,"[Chaillot, sierpień 1849]",Do Augusta Franchomme w Paryżu," Mój drogi. Przyślij mi trochę Twojego Bordeaux. Muszę się dziś napić wina, a nie mam go w domu. Ale zapakuj butelkę i nie zapomnij opatrzyć ją Twoją pieczątką, bo ci posłańcy!! Nie wiem, komu powierzysz tę przesyłkę. Jakże się stałem podejrzliwy! Twój całkowicie C. ",
389,['Fryderyk Chopin'],['Wojciech Grzymała'],Chaillot,,1849-08-03,,"[Chaillot], piątek, 3 Août [1849]",List Fryderyka Chopina do Wojciecha Grzymały," Nie uwierzysz, jak i ja pragnę Cię choć godzinę widzieć, ale nie mogę Cię prosić, żebyś z dziury swojej wylazł, bo chociaż nie 200, ale tylko kilkunastu z Towarzystwa Demokratycznego (żadnego anim nawet znał) wyjechać kazano, jednakże delikatna rzecz, jeżeli się boisz. Co się mojego szczególnego wypadku tycze, wiele, wiele szczególnych rzeczy jest, które i z magnetyzmem, i ze łgarstwem albo halucynacją (P. St[irling]) i z poczciwością pani Etienne zgodzić nie mogę. Mogłoby być nawet, que la chose à été faite après coup [1] . Na to trzeba opowiadać wiele; także, że mi przysłano jakiś inny list anonyme , który oddałem do rąk własnych. Z panią Etienne ani słowa o tym wszystkim nie mówiłem ani mówię, choć to już jutro tydzień. List mógł jej być oddany 3 dni wprzódy; ja nie będąc w domu, a ona tutaj, można było odebrać bez somnambula, jak i z somnambulem. Tym bardziej że koencydencja rozmaitych rozmów!! Jest tam serce, ale i ostentacja! Chciałbym Cię widzieć. Clésinger przywiózł Solange po 10 dniach podróży upałowej  z dzieckiem  i mamką tutaj, bez pieniędzy i wtenczas, kiedy wszyscy na wieś stąd uciekają! Gdzież rozum, ani wiem!! Bez głowy albo raczej  – z głową bardzo brzydką! De Rozières nie ma; jest u wód w Belgii z panią Grille [De Beuzelin]. Sol tedy łazi szukać mieszkania. On chce koło Chaillot coś znaleźć; to strach, co za dureń!  –  Prócz Franch., Herbeault, wszyscy na wsi. Pani Obresk[ow] w St. Germ[ain]; zawsze w poniedz. mnie tu odwiedza. Wody Bonnes piję. Siostra jeszcze pozwolenia nie ma. Później na nic się nie zda, bo jego wakacje miną. Dyszę, kaszlę i ospały jestem; nic nie robię, nic mi się nie chce. Ten Alexis mi we łbie. Twój Ch. Cichoty dwa tygodnie nie widziałem. O Virg. ani wiem. Zegarek Orda nie sprzedał. Cich[owskiemu] oddał. Ci, którym proponował na ostatku, kontestują autentyczność. Szukali u Brégueta w książkach; nie ma wzmianki o tym. Twoje inne interesa zapewne od tego czasu zaklepane. Książę stary i Sapieżyna byli u mnie wczoraj wieczór. Księżna, Izia i Władzio zdrowi w Dieppe.  [1]   Que la chose... après coup (fr.) – rzecz została zrobiona po fakcie. "," List Fryderyka Chopina do Wojciecha Grzymały w Paryżu, „Nie uwierzysz, jak ja pragnę Cię | choć godzinę widzieć [...]”, sygn.: „Ch”, [Chaillot], piątek, 3\/08\/[1849], s. 2. "
390,['Fryderyk Chopin'],['Maria de Rozières'],Chaillot,,1849-08-14,,"[Chaillot, 14 sierpnia 1849]",Do Marii de Rozières w Chaudfontaine," Siostra moja i Jędrz[ejewicz] oraz moja siostrzenica są ze mną od 5 dni. Jestem bardzo zmęczony. Oni także. Życzę Pani tyle szczęścia, ile ja mam w tej chwili, ale trochę więcej zdrowia, bo jestem słabszy niż kiedykolwiek. Szczery Pani przyjaciel Ch. Uszanowanie dla p. Gr[ille] de Beuzelin. [Dopisek Ludwiki Jądrzejewiczowej] Jedno tylko słowo, gdyż należy wysłać list na pocztę. Jestem więc tutaj z moim najdroższym Fryderykiem, który jest bardzo cierpiący i żałuje bardzo, że nie może Cię uścisnąć, moja droga i dobra przyjaciółko. Byłabym się zatrzymała z pewnością w Chaudfontaine, gdyby nasz pociąg nie przechodził tamtędy nocą. Myślałam o tym, gdyż cóż to byłaby za niewypowiedziana przyjemność zobaczyć się z Tobą. Zresztą wiesz dobrze, jak Cię kochamy. A więc nie ma potrzeby zapewniać Cię o tym, jak żałowaliśmy, zmuszeni tę myśl odrzucić. Będę zachwycona, gdy zobaczę Cię wreszcie w Paryżu, gdzie mówimy o Tobie tak często, droga przyjaciółko. Nie możesz pojąć, jak pragnę, aby Twój przyjazd dał kilka błogich chwil drogiemu Fryderykowi, który jest dzisiaj bardzo zmęczony i więcej niż kiedykolwiek cierpi na bezsenność i napady kaszlu. Ludwisia sprawiła mu wielką przyjemność. Resztę wiadomości na kiedy indziej, gdyż należy pieczętować już list. Do widzenia, droga przyjaciółko! Mąż mój przesyła Ci wiele dobrych słów, a ja ściskam Cię z całego serca. L. J. ",
391,['Fryderyk Chopin'],['Adolf Cichowski'],Paryż,Paryż,1849-08-15,,"[Paryż, 15 sierpnia 1849]",Do Adolfa Cichowskiego w Paryżu," Moje Życie. Bądź łaskaw i wyznacz mi dzisiaj godzinę, w której bym Cię mógł zastać. Ludwika jest tutaj  – rada by Cię widzieć. Ściskam Cię serdecznie.  Chopin. ",
393,['Fryderyk Chopin'],['Tytus Woyciechowski'],Paryż,Karlsbad,1849-08-20,,"Paryż, 20 sierpnia 1849, Square d'Orléans, Rue St. Lazare 9",Do Tytusa Woyciechowskiego w Karlsbadzie," Mój Ty najdroższy. Trzeba, żebym był tak słaby, jak jestem, żebym się z Paryża nie mógł ruszyć, kiedy Ty do Ostendy przyjeżdżasz. Ale mam nadzieję, że Pan Bóg Tobie dozwoli zbliżyć się do mnie. Doktorzy żadnej podróży mi nie pozwalają. Piję w pokoju pirenejskie wody, a Twoja obecność byłaby mi więcej warta jak wszystkie leki. Twój do zgonu Fryderyk. ",
395,['George Sand'],['Amélie Grille de Beuzelin'],Nohant,Paryż,1849-09-01,,"Nohant, 1 września [18]49",George Sand do pani Grille de Beuzelin w Paryżu," Droga Pani. Dowiaduję się, że siostra przyjaciela, o którym mówiłyśmy, jest przy nim. Mam nadzieję, że to będzie jego ratunkiem, bo ta siostra to anioł i on kocha ją gorąco. Mnie nadarza się sposobność, by uczynić to, czego Pani sobie życzyła, nie budząc w chorym niepokoju o stan jego zdrowia. Prosząc Panią Ludwikę o wiadomości o niej samej mogę serdecznie wspomnieć jej brata. Im bardziej sobie uprzytamniam wszystko, co przecierpiałam, tym mniej mogę siebie przekonać, że pragnie on dowodu pamięci ode mnie. Ludwika będzie najlepszym sędzią i powie mu lub nie powie o moim liście. Należałoby uprzedzić pannę de Rozières, by zechciała nie doręczać jej tego listu przy chorym. Pisano mi, że Chopin czuje się znacznie lepiej, lecz osoby, które go widują w różnych porach i różnym usposobieniu, tak niejednakowo oceniają jego stan, że nie wiem, co o tym myśleć. Niech Pani zechce wybaczyć, że piszę tylko kilka słów, lecz jestem tak zmęczona, iż sił mi brak. Ciężka epidemia nawiedziła nasze wsie i nie mam chwili spoczynku; widzieć, jak cierpią i umierają, jest nader smutne; lecz to, że się kogoś ratuje  – dodaje sił.  Modlę się za Panią i na intencję wszystkiego, co Pani kocha. Dzięki za Jej dobre listy. Przesyłam, tysiąc serdecznych pozdrowień. George Sand. ",
394,['George Sand'],['Ludwika Jędrzejewiczowa'],Nohant,Paryż,1849-09-01,,"Nohant, 1 września [1849]",George Sand do Ludwiki Jędrzejewiczowej w Paryżu," Droga Ludwiko. Dowiaduję się, że jesteś w Paryżu, nie wiedziałam o tym. Będę nareszcie przez Ciebie miała prawdziwe wiadomości o Fryderyku. Jedni piszą mi, że jest daleko ciężej chory niż zwykle; inni, że jest tylko słaby i cierpiący, jakim go zawsze widziałam. Napisz mi słówko, ośmielam się prosić Cię o to, gdyż można być zapoznaną i opuszczoną przez swoje dzieci nie przestając ich kochać. Napisz mi także o sobie i wierzaj, że nie przeżyłam ani jednego dnia mego życia bez myśli i tkliwego o Tobie wspomnienia. Pamięć o mnie splamiono widocznie w Twoim sercu, ale nie zdaje mi się, bym zasłużyła na to wszystko, co wycierpiałam. Oddana Ci całą duszą George. Polecam się pamięci Twego męża. ",
396,['Fryderyk Chopin'],['Tytus Woyciechowski'],Paryż,,1849-09-12,,"Paryż, 12 września 1849",Do Tytusa Woyciechowskiego w Ostendzie," Za małom czasu miał dla wystarania się o pozwolenie na Twój przyjazd tutaj; sam chodzić za tym nie mogąc, połowę dnia leżąc w łóżku, prosiłem wpływ mającego jednego przyjaciela, żeby mię wyręczył. Dopiero w sobotę mam coś wiedzieć pewnego. Już chciałem do Valenciennes za granicę koleją żelazną puścić się, żeby Cię uściskać, ale temu parę dni do Ville d’Avraye pod Wersalem dojechać do mojej chrzestnej córki nie podobna mi było i doktorzy nie pozwalają mi z Paryża wyjeżdżać. Dlatego na zimę do cieplejszego klimatu nawet nie puszczają. Moja wina, żem chory, bobym Cię był w Belgii gdzieś dojechał. Może też potrafisz się tu dostać. Nie jestem, dosyć egoistą, żebym Cię dla siebie samego żądał; będąc słabym, jak jestem, miałbyś parę godzin nudów i decepcji [1] , pomieszanych z kilkoma godzinami uciechy i poczciwego wspomnienia; a wolałbym, żeby czas, co razem spędzimy, był tylko czasem szczęścia zupełnego. Twój na zawsze Fryderyk.  [1] Decepcja  – zawód, rozczarowanie. 
   ",
397,['Fryderyk Chopin'],['August Franchomme'],Paryż,Tours,1849-09-17,,"[Paryż], 17 wrz. – poniedziałek, [1849]",Do Augusta Franchomme w Tours," Drogi Przyjacielu. Martwi mię bardzo, że tyle nacierpieliście się w Mans. Za to teraz jesteście w Tourraine, której niebo będzie może dla was łaskawsze. – Co do mnie, czuję się raczej gorzej niż lepiej. Panowie Cruveiller, Louis i Blache zadecydowali na konsylium, że nie powinienem teraz wyjeżdżać, tylko wziąć mieszkanie od południa i pozostać w Paryżu. Po długim szukaniu znalazł się bardzo drogi apartament, odpowiadający wszystkim wymaganym warunkom – przy placu Vendôme nr 12. Albrecht ma tam obecnie swoje biuro. Meara bardzo był pomocny przy szukaniu mieszkania. Nareszcie zobaczę Was wszystkich na przyszłą zimę – dobrze ulokowany [słowo skreślone], siostra zostaje u mnie, chyba żeby ją usilnie wzywano do kraju. – Kocham Cię, i to jest na razie wszystko, co Ci mogę powiedzieć, bo upadam z senności i osłabienia. Siostra moja cieszy się, że znów zobaczy Twoją żonę, i ja cieszę się również z całego serca. Będzie jak ma być. Wiele pięknych ukłonów dla pana i pani Forest – jakże pragnąłbym spędzić z Wami kilka dni. Czy pani Lauvergeat także bawi nad morzem? Nie zapomnij przekazać jej i p. Lauvergeat ukłonów ode mnie. Ucałuj Twoje dzieci, napisz do mnie słówko. Zawsze Twój Ch. Moja siostra całuje Panią Franchomme. ",
399,['Ludwika Jędrzejewiczowa'],['Józef Kalasanty Jędrzejewicz'],Paryż,Warszawa,1849-10-16,1849-10-17,"[Paryż], z Wtorku na Środę, 17 [października], druga w nocy [1849]",Ludwika Jędrzejewiczowa do Kalasantego Jędrzejewicza w Warszawie," Podwal nr 526. O mój najdroższy, już go nie ma – zdrowa jestem i Ludka; i ściskam was w duszy. – Pamiętaj o matce i Izabeli. Àdieu. ",
400,['Marcelina Czartoryska'],['Józef Kalasanty Jędrzejewicz'],,Warszawa,1849-10-17,1849-12-31,[brak daty],Marcelina Czartoryska do Kalasantego Jędrzejewicza w Warszawie," Biedny nasz przyjaciel skończył życie – dużo on cierpiał, nim doszedł do tej ostatniej chwili, ale cierpiał z cierpliwością i z anielską rezygnacją. – Żona Pańska pielęgnowała go przykładnym sposobem. – Bóg daje Jej ogromne siły fizyczne i moralne. – Kazała Panu powiedzieć, że za parę dni napisze z wszelkimi szczegółami. – Prosi ona, aby się Pan nie troszczył o niej [!]. Przyjaciele Chopina będą jej pomagać do ułatwienia interesów – a co do drogi, mówiono, że będzie mogła podróżować sama. Nie mam siły, abym Panu pisała, tylko serce mi każe powiedzieć, że wypełnię sumiennie obietnicę czynioną Panu i umierającemu przyjacielowi i że zajmę się żoną Pańską, jak żeby była moja własna siostra. Proszę przyjąć wyrazy rzetelnego szacunku. Marcelina z Radziwiłłów Czartoryska. ",
405,['Paulina Viardot'],['George Sand'],Paryż,Nohant,1849-10-17,1849-10-31,"[Paryż, koniec października 1849]",Paulina Viardot do George Sand w Nohant," Dawno do Pani nie pisałam, ale jeszcze dawniej nie miałam wiadomości od Pani. Co do mnie, moja Ninounne, zmartwiłam się tak bardzo śmiercią biednego Chopinka, że nie wiedziałam, od czego zacząć mój list. Jestem pewna, że Panią również bardzo to dotknęło i gdyby Pani była wiedziała, że jego koniec jest tak bliski, przybyłaby Pani, aby po raz ostatni dłoń jego uścisnąć. Nie wiedziałam, że powrócił do Paryża ani o tym, że leżał w agonii. Dowiedziałam się o jego zgonie od obcych: przyszli z wielką ceremonią prosić mnie o wzięcie udziału w Requiem , które miało być wykonane dla Chopina w kościele Madeleine. Wówczas dopiero uczułam, ile miałam dla niego serdecznej przyjaźni. Biedny chłopiec, zmarł umęczony przez księży, którzy kazali mu siłą całować relikwie przez sześć godzin z rzędu aż do ostatniego tchnienia – w otoczeniu mnóstwa ludzi znajomych i nieznajomych, którzy przychodzili szlochać u jego wezgłowia. Co prawda, czuwała przy nim jego siostra, ale biedna kobieta była zbyt pochłonięta własnym bólem, by pomyśleć o usunięciu natrętów. Wszystkie wielkie damy paryskie uważały za swój obowiązek zemdleć w jego pokoju, gdzie również tłoczyli się rysownicy, szkicujący w pośpiechu; jeden dagerotypista chciał przesunąć łóżko do okna, by słońce padało na umierającego... wtedy kochany Gutmann, oburzony, wyprosił tych panów za drzwi. Przy tym wszystkim Chopin znalazł jeszcze siły, by każdemu powiedzieć serdeczne słowo, pocieszał swych przyjaciół. Prosił Gutmanna, Franchomme'a i innych artystów muzyków, by uprawiali tylko dobrą muzykę : „Zróbcie to dla mnie – jestem pewien, że was usłyszę – to mi zrobi przyjemność.” Krótko przed śmiercią poprosił p. Potocką, by mu zaśpiewała psalm Marcella, i zgasł przy ostatniej nucie. Mógł mieć dziwactwa wzmożone przez chorobę, lecz był istotą szlachetną. Jestem szczęśliwa, że go znałam i że zdołałam zyskać sobie trochę jego przyjaźni. ",
404,['Wojciech Grzymała'],['Auguste Léo'],Paryż,Paryż,1849-10-17,1849-10-31,"[Paryż, pod koniec października 1849]",Wojciech Grzymała do Augusta Léo w Paryżu," Mój drogi przyjacielu. Wielka to dla mnie pociecha, że mogę Pana jeszcze nazywać tym mianem, teraz gdy serce pęka mi z rozpaczy i przepełnione jest smutkiem, który Pan tak szczerze podziela. Nasz Chopin już nie żyje. Pustka, jaką nam po sobie zostawia, powinna by wzmocnić naszą sympatię, żaden z nas bowiem nie zapomni go do końca życia ani też nigdy nie przestanie odczuwać jego braku. Kilka razy próbowałem pisać do Pana, ale gdy zaczynałem mówić o chorobie Chopina, pióro wypadało mi z ręki w obawie, że gdy przeleję na papier swoją trwogę, stanie się przez to samo bardziej rzeczywista. Od wyjazdu Pana radził się Chopin kilku homeopatów oraz kilku lekarzy starej szkoły. Ale na nic się to nie zdało. Doktorzy: Roth, Simon, Oldendorf, Fraenkel z Warszawy, Louis, Blache, Cruveiller oraz wielu innych, robili, co mogli. Choroba jednak zanadto już była rozwinięta, a chory za słaby, by dało się go uratować. Lato spędził w Chaillot. Ale ani przecudowne położenie, ani promienie słońca nie zdołały go rozweselić, nie dały mu nawet zapomnieć o cierpieniu. Jedna tylko prawdziwa pociecha wzmocniła na nowo bicie słabego serca. Przyjechała siostra Chopina, którą tak bardzo kochał; przyjechała z dalekiej Północy, mimo wielkich trudności, jakie musiała zwalczać, by pozwolono jej opuścić Warszawę i przyjechać do Paryża. Musiała nadto rozstać się z matką, mężem i dziećmi, by objąć obowiązki pielęgniarki przy biednym swym bracie. Przez kilka dni zmiana była widoczna i dobroczynna, ale był to ostatni uśmiech życia – odtąd ono już nie uchodziło, ale po prostu uciekało. Nastąpiła wodna puchlina i wszelkie wysiłki nauki zmierzające do jej powstrzymania były daremne. Pomimo to chory zachował jeszcze tyle nadziei, że zniósł przeprowadzkę na plac Vendôme, gdzie była niegdyś ambasada rosyjska, i umeblował tam sobie prześliczny apartament. Sposobił się nawet do ponownego podjęcia swych prac. Dusza jego tonęła w harmonii, ale nie miał już siły zasiąść przy fortepianie ani utrzymać pióra. Rozdzierający był widok tego wielkiego ducha, który żył wciąż, ale skazany był na bezpłodność skutkiem braku sił fizycznych. I człowiek zapytuje sam siebie, dlaczego – skoro dzieła artysty są nieśmiertelne – geniusz, który je zrodził, musi zgasnąć w zaraniu życia! Ale nie panuję nad sobą dzisiaj tak dalece, żebym mógł nad tym dyskutować. Gdy w duszy jego zapanował spokój, gdy nie mógł już zwyciężyć swojej bezsilności, ogarnęło go niezachwiane przekonanie, że już żyć nie będzie. Od tej chwili do jego zgonu upłynęło zaledwie dziesięć dni. Ale te dziesięć dni są dla jego przyjaciół tyle warte, co całe jego życie artysty. Nawet starożytność, nawet epoka stoików nie dała nam przykładu śmierci piękniejszej i – wspanialszej, bardziej chrześcijańskiej, czystszej duszy. Agonia, po spowiedzi i przyjęciu Sakramentów, trwała jeszcze trzy dni i trzy noce. Lekarze nadziwić się nie mogli tej niespożytej żywotności. Wówczas to owładnęło mną przekonanie, że gdyby nie był na swoje nieszczęście poznał G. S., która zatruła całe jego istnienie, byłby dożył wieku Cherubiniego. Aż do ostatniego dnia, do ostatniej godziny zachował całą przytomność umysłu. Podnosił się niekiedy, siadał i do dwudziestu przynajmniej osób, do swoich wielbicieli – nędzarzy w łachmanach i wielkich tego świata w gronostajach, którzy przez cztery dni i noce na klęczkach nieustannie odmawiali modlitwy –zwracał się z radami, perswazjami, powiedziałbym nawet – ze słowami pociechy. Wykazywał niepojęty po prostu takt, umiarkowanie i bystrość; przy tym dobroć jego i pobłażliwość były już nie z tego świata. Poznawał wszystkich i przypominał sobie właściwości każdego. Potem podyktował ostatnią swą wolę dotyczącą jego dzieł, z tą samą wielkością umysłu, która go do tych dzieł natchnęła. Znajdzie się – rzekł – wiele utworów w większym lub mniejszym stopniu niegodnych mnie; w imię przywiązania, które dla mnie żywicie, proszę o spalenie ich wszystkich z wyjątkiem początku metody; tę zostawiam Alkanowi i Reberowi, niech z niej mają jakiś pożytek. Reszta bez żadnego wyjątku ma być strawiona przez ogień, mam bowiem dla publiczności wielki szacunek i nie chcę, by na moją odpowiedzialność i pod moim nazwiskiem rozchodziły się utwory niegodne publiczności itd. itd. I tak przez całe godziny trwały te wzniosłe rozważania, aż wreszcie w parę godzin po zakończeniu dnia 17, o drugiej po północy, w środę, rozstał się z tym światem... Uśmiechając się aż do ostatniej chwili, która zgon jego poprzedziła, pocałował Gutmanna i usiłował uścisnąć panią Clésinger. Teraz, jesteśmy tego pewni, że dusza jego przebywa u Boga i że dusza ta będzie wielce umiłowana. Na kilka godzin przed śmiercią prosił panią Potocką o trzy melodie Belliniego i Rossiniego, które odśpiewała łkając; słuchał ostatnich dźwięków z tego świata w modlitewnym skupieniu. Kazał dokonać sekcji zwłok, przekonany, że medycyna nie poznała się na jego chorobie; istotnie, przekonano się, że nie chorował na to, co przypuszczano, ale i tak nie mógłby żyć. Na trzeci dzień zwłoki zabalsamowane i kompletnie ubrane wystawiono wśród kwiatów pozwalając przyjaciołom i obcym spojrzeć po raz ostatni na twarz Wielkiego Mistrza. Requiem Mozarta i jego własny Marsz żałobny będą wykonane z udziałem Lablache'a, Pani Viardot i Stowarzyszenia Koncertowego. Aby scharakteryzować epokę i zakończyć list, powiem Panu, że artyści zażądali 2000 fr. za uczczenie Chopina, a przecież sama godność własna powinna była im nakazać ofiarować, nie zaś sprzedać swój talent jego pamięci . Szczerze Panu oddany Wojciech. Na dziesięć dni przed zgonem liczył osoby najbardziej zdolne zrozumieć i ocenić intencje jego muzyki i powiedział, że pod tym względem zdanie Pańskie ma dla niego wielką wartość, jest bowiem trzeźwe, głęboko wyrozumowane, nigdy nie skażone pochlebstwem. Gdy będę miał szczęście Pana widzieć, przytoczę Panu dowód jasnowidztwa magnetycznego, najbardziej zdumiewający, z jakim się kiedykolwiek spotkałem; nie mogę jednak opisać tego czarno na białym. ",
401,['Aleksander Jełowicki'],['Ksawera Grocholska'],Paryż,,1849-10-21,,"Paryż, 21 października 1849 r.",Ksiądz Aleksander Jełowicki do Ksawery Grocholskiej," I. M. J. Niech będzie pochwalony Jezus Chrystus. Przezacna Pani! Jeszcze pod wrażeniem śmierci Chopina piszę o niej słowo. Umarł 17 października 1849 roku o godzinie drugiej z rana. Od lat mnogich życie Chopina było jak na włosku. Ciało jego, zawsze mdłe i słabe, coraz bardziej się wytrawiało od ognia jego geniuszu. Wszyscy się dziwili, że w tak wyniszczonym ciele dusza jeszcze mieszka i nie traci na bystrości rozumu i gorącości serca. Twarz jego jak alabaster zimną była, białą i przejrzystą; a oczy jego, zwykle mgłą przykryte, iskrzyły się niekiedy blaskami wejrzenia. Zawsze słodki i miły, i dowcipem wrzący, a czuły nad miarę, zdawał się już mało należeć do ziemi. Ale niestety, o Niebie nie myślał. Miał on niewiele dobrych przyjaciół, a złych, tj. bez wiary, bardzo wielu; ci zwłaszcza byli jego czcicielami. A triumfy jego w sztuce najwnikliwszej zagłuszyły mu w sercu Ducha Św. jęki niewypowiedziane. Pobożność, którą z łona matki Polki był wyssał, była mu już tylko rodzinnym wspomnieniem. A bezbożność towarzyszów i towarzyszek jego lat ostatnich wsiąkała coraz bardziej w chwytny umysł jego i na duszy jego jak chmurą ołowianą osiadła zwątpieniem. I tylko już mocą wykwintnej przyzwoitości jego się stawało, że się nie naśmiewał głośno z rzeczy świętych, że jeszcze nie szydził. W takim to opłakanym stanie schwyciła go śmiertelna piersiowa choroba. Wieść o tym, blada zbliżającą się śmiercią Chopina, spotkała mię więc przy powrocie moim z Rzymu do Paryża. Wnet po biegłem do tego od lat dziecinnych przyjaciela mego, którego dusza tym droższa mi była. Uścisnęliśmy się wzajem, a, wzajemne łzy nasze wskazały nam, że już ostatkami gonił. Nędzniał i gasł widocznie; a jednak nie nad sobą, ale nade mną raczej zapłakał użalając się morderczej śmierci brata mego Edwarda, którego też kochał. Skorzystałem z tej tkliwości jego, aby mu przypomnieć Matkę... i jej wspomnieniem rozbudzić w nim wiarę, której go była nauczyła. „Ach, rozumie cię, rzekł mi, nie chciałbym umrzeć bez Sakramentów, aby nie zasmucić Matki mej ukochanej; ale ich przyjąć nie mogę, bo już ich nie rozumiem po twojemu. Pojąłbym jeszcze słodycz spowiedzi płynącą ze zwierzenia się przyjacielowi; ale spowiedzi jako Sakramentu zgoła nie pojmuję. Jeżeli chcesz, to dla twej przyjaźni wyspowiadam się u ciebie, ale inaczej to nie.” Na te i tym podobne słowa Chopina ścisnęło mi się serce i zapłakałem. Żal mi było, żal mi tej miłej duszy. Upieszczałem ją, czym mogłem, już to Najświętszą Panną, już Panem Jezusem, już najtkliwszymi obrazami miłosierdzia Bożego. Nic nie pomagało. Ofiarowałem się przyprowadzić mu, jakiego zechce, spowiednika. A on mi w końcu powiedział: „Jeśli kiedy zechcę się wyspowiadać, to pewno u Ciebie.” Tego się właśnie po tym wszystkim, co mi powiedział, najbardziej lękałem. Upłynęły długie miesiące w częstych odwiedzinach moich, ale bez innego skutku. Modliłem się wszakże z ufnością, że nie zaginie ta dusza. Modliliśmy się o to wszyscy zmartwychwstańcy, zwłaszcza czasu rekolekcji. Aż oto 12 bm. wieczorem przyzywa mię co prędzej doktor Cruveiller mówiąc, że za nic nie ręczy. Drżący od wzruszenia stanąłem u drzwi Chopina, które po raz pierwszy przede mną zamknięto. Jednak po chwili kazał mię wpuścić, lecz tylko na to, aby mi rękę uścisnąć i powiedzieć: „Kocham cię bardzo, ale nic nie mów, idź spać.” Wystaw sobie, kto możesz, jaką noc przebyłem! Nazajutrz przypadł dzień św. Edwarda, patrona ukochanego brata mojego. Ofiarując za jego duszę mszę świętą, tak prosiłem Boga: O Boże, litości! Jeżeli dusza brata mego Edwarda miłą jest Tobie, daj mi dzisiaj duszę Fryderyka! Więc ze zdwojoną troską szedłem do Chopina. Zastałem go u śniadania, do którego gdy mię prosił, ja rzekłem: „Przyjacielu mój kochany, dziś są imieniny mego brata Edwarda.” Chopin westchnął, a ja mówiłem tak dalej: „W dzień mego brata daj mi wiązanie.” „Dam ci, co zechesz”, odpowiedział Chopin, a ja odrzekłem: „Daj mi duszę twoją!” „Rozumiem cię, weź ją!”, odpowiedział Chopin i usiadł na łóżku. Wtedy radość niewymowna, ale oraz i trwoga ogarnęły mię. Jakżeż wziąć tę miłą duszę, by ją oddać Bogu? Padłem na kolana, a w sercu moim zawołałem do Pana: „Bierz ją sam!” I podałem Chopinowi Pana Jezusa ukrzyżowanego, składając Go w milczeniu na jego dwie ręce. I z obu oczu trysnęły mu łzy. „Czy wierzysz?”, zapytałem. Odpowiedział: „Wierzę.” „Jak cię matka nauczyła?” Odpowiedział: „Jak mię nauczyła matka!” I wpatrując się w Pana Jezusa ukrzyżowanego, w potoku łez swoich odbył spowiedź świętą. I tuż przyjął Wiatyk i Ostatnie Pomazanie, o które sam prosił. Po chwili kazał dać zakrystianowi dwadzieścia razy tyle, co zwykle się daje, a ja rzekłem: „To za wiele.” „Nie za wiele – odpowiedział – bo to, com przyjął, jest nad wszelką cenę.” I od tej chwili przemieniony łaską Bożą, owszem, samym Bogiem, stał się jakoby innym człowiekiem, rzekłbym, że już świętym. Tegoż dnia poczęło się konanie Chopina, które trwało dni i nocy cztery. Cierpliwość, zdanie się na Boga, a często i rozradowanie towarzyszyły mu aż do ostatniego tchnienia. Wpośród najwyższych boleści wypowiedział szczęście swoje i dziękował Bogu, że aż wykrzykiwał miłość swą ku Niemiu i żądzę połączenia się z Nim co prędzej. I opowiadał swe szczęście przyjaciołom, co go żegnać przychodzili, a i w pobocznych izbach czuwali. Już tchu nie stawało, już się zdawał, że kona, już jęk nawet był umilkł, przytomność odbiegła. Strwożyli się wszyscy i tłumem się do pokoju jego byli nacisnęli czekając z biciem serca już ostatniej chwili. Wtem Chopin otworzywszy oczy i ten tłum ujrzawszy, zapytał: „Co oni tu robią? Czemu się nie modlą?” I padli wszyscy ze mną na kolana, i odmówiłem Litanię do Wszystkich ŚŚ., na którą i protestanci odpowiadali. Dzień i noc prawie ciągle trzymał mię za obie ręce, nie chcąc mię opuścić, a mówiąc: „Ty mnie nie odstąpisz w tej stanowczej chwili.” I tulił się do mnie, jak zwykło dziecię czasu niebezpiecznego tulić się do matki. I co chwila wołał: „Jezus, Maria!”, i całował krzyż z zachwytem wiary i nadziei, i wielkiej miłości. Niekiedy przemawiał do obecnych, z największą tkliwością mówiąc: „Kocham Boga i ludzi!... Dobrze mi, że tak umieram... Siostro moja kochana, nie płacz. Nie płaczcie, przyjaciele moi. Jam szczęśliwy! Czuję, że umieram. Módlcie się za mną! Do widzenia w Niebie.” To znowu do lekarzów usiłujących przytrzymać w nim życie powiadał: „Puśćcie mię, niech umrę. Już mi Bóg przebaczył, już mię woła do siebie! Puśćcie mię; chcę umrzeć!” I znowu: „O, pięknaż to umiejętność przedłużać cierpienia. Gdybyż jeszcze na co dobrego, na jaką ofiarę! Ale na umęczanie mnie i tych, co mnie kochają, piękna umiejętność!” I znowu: „Zadajecie mi na próżno cierpienia srogie. Możeście się pomylili. Ale Bóg się nie pomylił. On mię oczyszcza, O, jakże Bóg dobry, że mię na tym świecie karze! O, jakże Bóg dobry!” W końcu on, co zawsze był wykwintnym w mowie, chcąc mi wyrazić całą wdzięczność swoją, a oraz i nieszczęście tych, co bez Sakramentów umierają, nie wahał się powiedzieć: „Bez ciebie, mój drogi, byłbym zdechł – jak świnia!” W samym skonaniu jeszcze raz powtórzył Najsłodsze Imiona: Jezus, Maria, Józef, przycisnął krzyż do ust i do serca swego i ostatnim tchnieniem wymówił te słowa: „Jestem już u źródła szczęścia!...” I skonał. Tak umarł Chopin! Módlcie się za nim, ażeby żył wiecznie. Uniżony wasz w Chrystusie sługa Z. A. Jełowicki. ",
402,['Adolf Gutmann'],['Sabine Heinefetter'],Paryż,,1849-10-22,,"Paryż, 22 października 1849",Adolf Gutmann do pianistki Heinefetter w Mannheim," Chopina już nie ma! Miałem tę pociechę, że wierny, drogi przyjaciel umarł mi na rękach... W ostatniej, a zarazem pierwszej chwili, gdy jego dusza zwracała się już ku obliczu Wszechmogącego i gdy nie miał siły otworzyć oczu, zapytał: kto podnosi mi rękę?, a gdy poznał mój głos, chciał dłoń moją podnieść do ust; objęliśmy się nawzajem, on składał mi pocałunki pożegnania na policzkach ze słowami: cher ami!!! , głowa jego opadła – dusza go opuściła. [...] We wtorek dnia 30 pogrzeb; na jego życzenie nieśmiertelne Requiem Mozarta. [...] Kwiat, który spoczywał na jego łożu śmierci. [Na kartce, w którą Gutmann zawinął lok włosów Chopina, napis] Relikwia. Pamiątka po dr[ogim] przyjacielu. ",
403,['Eugène Delacroix'],,Paryż,Paryż,1849-10-29,,"[Paryż], Poniedziałek, 29 października 1849",Eugeniusz Delacroix do nieznanego adresata w Paryżu," Drogi Panie, wróciłem w środę. Widzi Pan więc, że włóczęga była dosyć długa, ale pogoda tak czarująca, iż nie mogłem z niej nie skorzystać. W tych dniach wybierałem się ciągle do Pana, a tymczasem przysyłam Panu bilet na jutrzejsze nabożeństwo żałobne za mojego biednego, drogiego Chopina. Myślałem, że chciałby Pan usłyszeć Requiem doskonale wykonane, a byłoby bardzo trudno o bilety. Ściskam Pana oczekując przyjemności zobaczenia się z Panem. Eug. Delacroix. ",
406,['Eugène Delacroix'],['Ludwika Jędrzejewiczowa'],Paryż,Paryż,1849-11-02,,"[Paryż], 2 listopada 1849",Eugeniusz Delacroix do Ludwiki Jędrzejewiczowej w Paryżu," Szanowna Pani. Byłem niezdrów wczoraj, wówczas gdy Pani raczyła mnie zawiadomić, że będzie w domu. Wyjeżdżam dzisiaj rano z żalem, że nie mogłem Pani zobaczyć, prosząc, by zechciała wybaczyć mi i mieć mnie za wytłumaczonego. Jeśli będę tak szczęśliwy, żeby zastać Panią jeszcze w Paryżu, gdy wrócę, mógłbym może wynagrodzić sobie tę przykrość i zapewnić Ją ponownie o moich uczuciach głębokiego szacunku dla siostry anielskiego przyjaciela, którego opłakujemy. Eug. Delacroix. ",
408,['Eugène Delacroix'],,Champrosay,Paryż,1849-11-08,,"Champrosay, 8 listopada 1849",Eugeniusz Delacroix do nieznanego adresata w Paryżu," [...] Biedny mój i wspaniały Chopin opuścił ten świat tak nieprzystosowany do życia pięknych dusz. Byłem bardzo przejęty tym prawdziwym nieszczęściem i jak mogłem najrychlej schroniłem się tutaj, choć już lato minęło [...] ",
407,['Wojciech Grzymała'],['Auguste Léo'],Paryż,Paryż,1849-11-08,,"Paryż, 8 listopada 1849",Wojciech Grzymała do Augusta Léo w Paryżu," Mój bardzo drogi przyjacielu. Serce Pańskie z łatwością odgadnie, jak głęboko wzruszył mnie Pana list. Pozostaje nam wspólny obowiązek zachowania w naszej szczerej przyjaźni uczucia, które obaj żywiliśmy dla Chopina. Mnie to nie sprawi trudności, zawsze bowiem miałem dla Pana wiele osobistej sympatii; pragnąłbym, by czas, ów sędzia sprawiedliwy, pozwolił Panu dostrzec we mnie wszystko to, co w życiu moim stało się nie na skutek mojej winy, lecz przez fatalne zrządzenie losu, który towarzyszył mi od kołyski i obawiam się, że nie opuści mnie aż do ostatniej godziny. Los jeszcze raz zadrwił sobie ze mnie pozostawiając mnie tu, na ziemi, podczas gdy znacznie młodszy Chopin, kwiat, którego zapachem upajało się moje serce, został już z niej wyrwany. Zniknął więc poeta, zniknął genialny artysta. Siła jego młodości, słowo to zapożyczam z Pańskiego listu, rozrastać się zacznie wolna teraz od takich uczuć, jak zazdrość, rywalizacja, nienawiść czy małostkowość; drobne podłości życia rozsiewają je dokoła każdej potęgi, nawet dokoła skromnych szczegółów życia codziennego artysty. Wie Pan dobrze, iż jego subtelna natura, przyzwyczajenia artystyczne, wrodzona elegancja – nad którymi nie panował w równym stopniu, jak nad siłami fizycznymi – sprawiły, że otoczyła go sieć szubrawców, ludzi należących do sztuki przez rzemiosło, a do rzemiosła przez życie w knajpie. Ale ta atmosfera długo nie przeżyje człowieka wielkiego, który razi miernotę swymi wielkimi przymiotami, choć na jego drobne wady tak jest łatwo napadać miernocie. Rad jestem, że Pan pochwala zarządzenie kompozytora, by zniszczyć wszystko to, co było w jego tece nie wykończone. Zarządzenie to nie podoba się wielu jego tak zwanym przyjaciołom i wydawcom, ale jest istotne dla jego dobrej sławy. Należałoby zapobiec wszelkim możliwym wybrykom tego rodzaju przez zbiorowe wydanie wszystkich jego dzieł w jednym wielkim formacie, którego duplikat byłby wydany w 8-vo, formacie łatwym do przenoszenia. Powiedziałem wykonawcom testamentu, że Pan jeden może wyjaśnić tę sprawę i pokierować nią następnie, jako pośrednik pomiędzy Chopinem a jego wydawcami. Gdyby zaś zobowiązania wobec każdego z trzech krajów, gdzie jego dzieła wydawano, uniemożliwiały tego rodzaju publikację, można by jej dokonać według Pańskiego uznania – w Brukseli, Hamburgu lub Amsterdamie; wówczas to jedyne wydanie byłoby raz na zawsze autorytatywne; można by je poprzedzić szczegółową biografią, prawdziwszą niż to wszystko, co dzienniki piszą po jego zgonie. Między innymi jest jakiś pan Flotantini, któremu nie chciało się pofatygować, by zdobyć kartę wstępu do kościoła, a teraz nie może darować, że się o nim zapomniało; w jednym ze swych świństw nazywa Gutmanna, tego miłego chłopca, którego pan zna, Crottemanem . To się nazywa dowcip francuski. Zapytuje Pan, jaki jest jego stan majątkowy? Zero. A jednak taka dusza jak jego znalazła dzięki niezwykłej miłości siostry i uczennic w ciągu ostatniego miesiąca swego życia sumę 15 000 fr. Subskrypcja na jego pomnik może każdej chwili dopełnić potrzebną sumę: Pleyel, Eug. Delacroix, Franchomme, Albrecht – Kwiatkowski malarz Polak – Herbeault... [słowa nieczytelne]. Projekt ulepiony z gliny przez Clésingera jest zachwycający. Przedstawia geniusza muzyki, złamanego bólem, który lirą z pękniętymi strunami wskazuje płaskorzeźbę pochowanego artysty. Wkrótce napiszę do Pana. Sercem Panu oddany Wojciech. ",
1375,['Ludwika Jędrzejewiczowa'],['Izabella Barcińska'],Warszawa,,1850-05-03,,3 maja 1850 ,List Ludwiki Jędrzejewiczowej do Izabelli Barcińskiej, „Moja droga posyłam Ci te zapytania [...]” ," List Ludwiki Jędrzejewiczowej do Izabelli Barcińskiej, „Moja droga posyłam Ci te zapytania [...]”, [niesygnowany], [Warszawa, ok. 3\/05\/1850], s. 2. "
1472,['Julian Fontana'],['Ludwika Jędrzejewiczowa'],Paryż,,1852-07-02,,"Paryż, 02\/07\/1852",List Juliana Fontany do Ludwiki Jędrzejewiczowej," „Łaskawa Pani, List Pani z d: 25 Marca odebrałem temu pięć dni [...]”, sygn.: „JFontana”, Paryż, 15, rue de Londres, 2\/07\/1852, s. 6. "," List Juliana Fontany do Ludwiki Jędrzejewiczowej w Warszawie, „Łaskawa Pani, List Pani z d: 25 Marca odebrałem temu pięć dni [...]”, sygn.: „JFontana”, Paryż, 15, rue de Londres, 2\/07\/1852, s. 6. "
1500,['Auguste Mathieu Panseron'],,,,1855-03-26,,26 marca 1855,List Auguste–Mathieu Panserona do pana Morala [?]," „Mon cher Moral [?], | J'ai envoié [...]” "," List Auguste–Mathieu Panserona do pana Morala [?], „Mon cher Moral [?], | J'ai envoié [...]”, sygn.: ""A Panseron"", [b.m.], 26\/03\/1855, s. 4. "
409,['Eugène Delacroix'],['Wojciech Grzymała'],,Paryż,1861-01-07,,7 stycznia 1861,Eugeniusz Delacroix do Wojciecha Grzymały w Paryżu," [...] Od czterech miesięcy wymykam się z domu o świcie, by pędzić do swej mozolnej pracy, i nie wracam wcześniej jak nocą. Nadzieja bliskiego ukończenia – jeśli nie przeszkodzi mi w tym moje słabe zdrowie i ciężka do zniesienia pora roku – podtrzymuje mnie i pozwala prosić Pana o wyrozumiałość i o wybaczenie mi mojego odosobnienia. Gdy skończę, powiadomię Pana i zobaczę się z Nim z tą samą radością, co zawsze, i z uczuciami, które pański dobry list na nowo we mnie ożywił. Z kimże mógłbym wspominać nieporównanego geniusza, którego niebo pozazdrościło ziemi i o którym często myślę, nie mogąc go już spotkać na tym świecie ani usłyszeć jego boskich akordów. Jeżeli widuje Pan czasem uroczą księżnę Marcelinę, będzie Pan łaskaw złożyć u jej stóp hołd nieszczęśliwego człowieka, który zawsze pamięta o dobroci od niej doznanej i nie przestaje podziwiać jej talentu; jest ona także przedmiotem mojego głębokiego szacunku i również łączy mnie ze wzbudzającym teraz zachwyt sfer niebieskich Serafinem, którego straciliśmy. Żegnam Pana serdecznie i czule. Eug. Delacroix. ",
1376,['Julian Fontana'],['Izabella Barcińska'],Paryż,Warszawa,1865-05-31,,31 maja 1865 ,List Juliana Fontany do Izabelli Barcińskiej," „Szanowna Pani, | List Pani odebrałem wczoraj, a dziś byłem u | Pa Gérard. […]” "," List Juliana Fontany do Izabelli Barcińskiej w Warszawie, „Szanowna Pani, | List Pani odebrałem wczoraj, a dziś byłem u | Pa Gérard. […]”, sygn.: „JFontana”, 44, rue Caumartin, [Paryż], 31\/05\/1865, s. 4. "
992,['Ignacy Jan Paderewski'],['Michał Babiański'],Warszawa,,1872-12-19,1872-12-19,"Warszawa, 19 grudnia 1872",Do Michała Babiańskiego," Cher Monsieur Babiański! 
 Je vous demande [pardon] de ne pas vous &eacute;crire une longue lettre parce que je vous avoue que je n&rsquo;ai pas de temps; je vous envoie des embrassements sinc&egrave;res. Portez-vous bien, soyez gai et croyez qu&rsquo;il y aura un bon gar&ccedil;on d&rsquo;Ignace Jean Pader. 
 PS Proszę powiedzieć Kaziowi, niech ryby nie łapie, bo mu przyślę zawiązkę z kiełbasy. 
 Ignacy J. ",
991,['Ignacy Jan Paderewski'],['Antonina  Wilkońska'],Warszawa,,1872-12-19,1872-12-19,"Warszawa, 19 grudnia 1872",Do Siostry Antoniny," Ch&egrave;re Antoinette! 
 &Eacute;cris-moi comment te portes-tu! Est-ce que tu apprends, et es-tu contente de la robe que nous t&rsquo;avons choisie et est-ce que maman est contente de son couvert pour la pelisse, les Tantes ne sont-elles pas encore mari&eacute;es. Je te souhaite de bonnes et gaies f&ecirc;tes, je n&rsquo;ai rien &agrave; t&rsquo;&eacute;crire de plus, je ne t&rsquo;envoie rien,&nbsp;quand je car donnerai d&eacute;j&agrave; des le&ccedil;ons, alors je t&rsquo;enverrai quelque chose &ndash; de bon. 
 Adieu, &agrave; l&rsquo;autre lettre, ton bien-aim&eacute; fr&egrave;re, 
 Ignace Jean Pader ",
990,['Ignacy Jan Paderewski'],"['Jan Paderewski', 'Poliksena Paderewska']",Warszawa,,1872-12-19,1872-12-19,"Warszawa, 19 grudnia 1872",Do Rodziców," Kochani Mamo i Tatuńciu! 
 Nie pisałem, dokąd nie sądziłem, że kochany Tatuńcio jest w domu. Teraz donoszę, że jestem zdr&oacute;w, że uczę się, że mię każdy lubi, bo się staram nikomu nie narazić się. Exercytuję się na doskonałym, nowo z Berlina sprowadzonym pianinie. 
 Był teraz u nas w Warszawie, w Sali Ruskiego Klubu w pałacu Zamoyskich, zrabowanym przez Pan&oacute;w, Osł&oacute;w i Baran&oacute;w, koncert na korzyść sierot, na kt&oacute;rym grały same jenerałowe i jenerał&oacute;wny, uczennice pana Str&ouml;bla. Pan Edward Kerntopf znajdował się na tym koncercie i zapytał Str&ouml;bla, dlaczego mię tak nisko posadził. &bdquo;Niech Ojciec przyjdzie z nim do mnie &ndash; o[d]powiedział &ndash; a ja go wezmę do mojej klasy&rdquo;. 
 Kupiłem sobie Etiudy Karmera [ sic! ], koncert Szumana i kapelusz bardzo ładny, kt&oacute;ry kosztował 3 rs. Jadam za dw&oacute;ch i zdaje mi się, że nie pojadę na Święta do Mińska. A! Wygrałem gruszkę na wierzbie na kochanej loterii i szkoda, że Ojciec sobie nie kupił palta za te pieniądze. 
 Mamy śnieg i mr&oacute;z. Życzę jak najweselszych Świąt, posyłam opłatek i zasyłam pocałunki rąk Dziaduniowi, Ciotkom, Wujowi, Kaziowi i wszystkim. A tymczasem ściskam i całuję po tysiąc razy nogi i ręce kochanych Rodzic&oacute;w, szczerze kochający syn i sługa 
 Ignacy Jan Paderewski 
 &nbsp; 
 Kochanego J&oacute;zia rączki i buziaka całuję. Państwo Kerntopf m&oacute;wili, że mi nastręczą lekcję po dwa złote na godzinę i z tego m&oacute;głbym opłacić korepetytora języka niemieckiego i nauk &ndash; więc proszę mi [na] to pozwolić. 
 Rachunek: Etiudy Cramera 1 rs. 54 kop. \/ Koncert Szumana 1 rs. 15 kop. \/ ciastka i jabłka 15 kop. \/ kapelusz 3 rs. 
 Czy Charyton kontent z lulki?&nbsp;&nbsp; ",
993,['Ignacy Jan Paderewski'],"['Jan Paderewski', 'Poliksena Paderewska']",Warszawa,,1872-12-31,1872-12-31,"Warszawa, 31 grudnia 1872",Do Rodziców," Kochany Tatuńciu i Mamo! 
 Nie wiem, co to ma znaczyć, że dotychczas od kochanego Tatuńcia nie odebrałem najmniejszej wiadomości o zdrowiu i powodzeniu kochanego Tatuńcia i wszystkich. Pisałem już jeden list w pięć dni po Ojca odjeździe, teraz donoszę, że jestem zdr&oacute;w, uczę się, rysuję, wesoło się bawię. Jeździłem na święta do Mińska, pan Ołdakowski po mnie przyjeżdżał. Pan Pilchowski daleko jest zdrowszy, przyjedzie do Warszawy i obiecał mi kupić wszystkie etiudy Szopena. 
 Będąc w Mińsku, siedzieliśmy przy stole, wchodzi jakaś ukraińsko-litewska Figura o długich włosach i br&oacute;dce, już niemłody, patrzył się na pana Pilchowskiego i zarekomendował się jako Orda. Był to uczeń Szopena i jego przyjaciel, doskonały kompozytor. Grał tam prześlicznie. Wydaje Gramatykę muzyki, kt&oacute;rą de capo [sic!] pan Pilchowski obiecał mi kupić. Był on latem w Szepet&oacute;wce, Horodyszczach, ponieważ rysuje i wydaje Album Podola, Wołynia i Ukrainy, zawierający 800 ogromnych rysunk&oacute;w, składających się z historycznych miejsc naszych. Exemplarz kosztuje 30 rs. Jako znajomy pana Babiańskiego i jego kolega, i nauczyciel jego c&oacute;rki m&oacute;wił, że go doskonale zna i będzie u kochanego Tatuńcia latem, ponieważ chce zwiedzić Połonne i prosić Tatuńcia o przyjęcie do rozdania w Szepet&oacute;wce kilku exemplarzy Albumu; jest tam Zasław i Ostr&oacute;g, Horodyszcze, Szepet&oacute;wka, Antoniny itd. 
 Otrzymałem od pani Ołdakowskiej na Gwiazdkę pudełko z pomadą, mydełkiem, dwoma ślicznymi flakonami perfum&oacute;w, kt&oacute;re nie zaniedbam przysłać Mamie i Antosi na bal w Szepet&oacute;wce. 
 Bardzo mi jest tu dobrze. Opieka, kochają mię jak ich krewnego i bardzo jestem z nich zadowolniony. Wydałem na nuty 3 rs., kapelusz 3 rs., na jabłka i ciastka 50 groszy, na cukierki dla Gwiazdki dla Ołdakowskich 80 kop., ponieważ moje były najpiękniejsze. Proszę Ojca, aby był na balu w Szepet&oacute;wce z Mamą i Antosią. 
 Ściskam po tysiąc razy nogi i ręce kochanego Tatuńcia, Mamy, Dziadunia. J&oacute;zia i Antosię po tysiąc razy całuję i życzę wesołych świąt i Nowego Roku. Proszę mi napisać o zdrowiu swoim i całej Rodziny. Ciotkom, W[ujowi] Henrykowi i panu Babiańskiemu, panu Sowińskiemu ucałowanie rąk zasyłam. 
 Wszystkim znajomym ukłony przesyłam. Tatuńcia jeszcze wraz z Mamą, Antosią i J&oacute;ziem po tysiąc razy całuję. 
 Zawsze szczerze kochający 
 Ignacy Jan Paderewski 
 &nbsp; 
 PS Państwo Kerntopf ukłony zasyłają. Proszę napisać, czy flet odesłany i czy zegarek dobrze idzie.&nbsp; ",
994,['Ignacy Jan Paderewski'],"['Jan Paderewski', 'Poliksena Paderewska']",Warszawa,,1873-01-13,1873-01-13,"Warszawa, 1\/13 stycznia 187[3]",Do Rodziców," Najukochańsi Rodzice! 
 Odebrałem list dnia 12 stycznia i natychmiast pośpieszam z odpowiedzią. Życzę najprz&oacute;d, przy Nowym Roku, lat setnych, dusi&oacute;w (pieniędzy) co niemiara, zdrowia i szczęścia przede wszystkim. Zimy nie mamy, trawa rośnie w Ogrodzie Saskim. 
 Wczoraj byłem razem z panem Edwardem Kerntopf[em] u pana Kani, profesora Instytutu. Zastaliśmy tam pana Studzińskiego i pana Janotę. Grałem tam znowu, dwa pocałunki mię spotkały. Pan Studziński bardzo grzeczny, powiedział mi, że się bliżej zaznajomimy w jego klasie. Upominał się o rubelka wpisowego na ch&oacute;ry. Byłem na koncercie Instytutu Muzycznego, za siedem dni zaczynam się uczyć. 
 Mam dla Mamy i Antosi szkatułeczkę zawierającą mydełko paryskie, pomady Pulsa, buteleczkę doskonałych perfum i piesek śpiący napełniony perfumami; to kosztowało rs. 3, dostałem na kolędę od Ołdakowskich, dla Antosi kupiłem walce Szopena, dla Ciotek też i nie zaniedbam to przesłać. 
 Piszę też do pana Sowińskiego, ażeby mi kochany Ojciec nie wyrzucał, że zapominam o moim nauczycielu, a ponieważ nic nie mam więcej do napisania, tylko przesyłam życzenia Nowego Roku i ściskam rączki i nogi kochanego Ojca i Mamy, zawsze kochający syn 
 Ignacy Jan Paderewski 
 &nbsp; 
 Dziadunia, pana Babiańskiego, Ciotek, W[uja] Henryka serdecznie ściskam i ręce całuję. Kaziowi życzę dużo rozumu i zdrowia, niech zaszle uściśnienia Rodzicom. J&oacute;zia rączki i n&oacute;żki całuję i życzę mu zdrowia i ażeby duży ur&oacute;sł. Charyto[no]wi, Aleksandr[owi], Szmulowi, Mekiecie ukłony zasyłam. ",
995,['Ignacy Jan Paderewski'],['Antonina  Wilkońska'],Warszawa,,1873-01-13,1873-01-13,"Warszawa, 1\/13 stycznia 187[3]",Do Siostry Antoniny," Ch&egrave;re Antoinette, 
 Je t&rsquo;&eacute;cris maintenant une lettre assez longue. Je suis content de Varsovie et je r&eacute;ponds &agrave; ta question. Je te souhaite beaucoup de sant&eacute;, de sagesse, ne pleure pas, rie toujours, sois gaie, joue beaucoup. &Eacute;coute tout le monde et embrasse de ma part Papa, Maman, Joseph, Grand-Papa, les tantes, l&rsquo;oncle Casimir. Salue aussi de ma part Schmoule, Charles et toutes les domestiques. Je suis gai, je m&rsquo;amuse, j&rsquo;&eacute;tudie tout et je t&rsquo;embrasse mille fois les &eacute;paules, les ongles et tes joues... 
 Son Ignace ",
997,['Ignacy Jan Paderewski'],['Piotr Sowiński'],Warszawa,,1873-01-27,1873-01-27,"Warszawa, 15\/27 stycznia 187[3]",Do Piotra Sowińskiego," Cher Monsieur, 
 acceptez &ndash; quoique des courtes &ndash; assurances de mon attachement&nbsp; [et] &nbsp;respect, votre attach&eacute; &eacute;l&egrave;ve 
 Ignace Jean Paderewski 
 &nbsp; 
 PS &Eacute;crivez-moi des lettres aussi longues que vous voulez, saluez de ma part monsieur Horoch. 
 Antosia kochana raczy ode mnie ucałować ręce pana Sowińskiego i oddać mu zapewnienia mej życzliwości, poważania i szacunku. 
 Ignacy Paderewski ",
996,['Ignacy Jan Paderewski'],"['Jan Paderewski', 'Poliksena Paderewska']",Warszawa,,1873-01-27,1873-01-27,"Warszawa, 15\/27 stycznia 187[3]",Do Rodziców," Kochani Rodzice! 
 List pisany dnia 3 stycznia odebrałem dnia 24 stycznia podług naszego kalendarza i pospieszam z zawiadomieniem, że od piątku już rozpocząłem moje lekcje w Instytucie w klasie u pana Śliwińskiego, kt&oacute;ry kazał grać początkowy kajet Etiud Czernego op. 740. Ja mu powiedziałem, że już przegrałem Etiudy Cramera, a on mi odpowiedział, że taki jest system w jego klasie uczenia. 
 Stosuję [się] do wszystkich przestr&oacute;g kochanego Tatuńcia. Już buty stare zdarłem. Bywam często w Towarzystwie Muzycznym na koncertach, bo pan Kerntopf chodzi tam i bierze mię zawsze z sobą, ponieważ będąc członkiem Towarzystwa, może wejść bezpłatnie. 
 Z pozostałych mi 6 rubli kazano mi w Instytucie kupić Przewodnik dla Fortepianisty Antoniego Kątskiego za rs. 3, Etiudy Czernego za rs. 1 kop. 50, za ch&oacute;ry wpisowe u pana Studzińskiego 1 rs., cztery kajeta do Instytutu i pi&oacute;ra 37 kop., Gł&oacute;wniejsze pytania z zasad muzyki 13 kop. Na drugim kursie jestem pierwszym uczniem. Z zasad u pana Studzińskiego dostałem na pierwszej lekcji czw&oacute;rkę, gdy inni dostali, kt&oacute;rzy są już po roku na zasadach, pałkę. Na dzisiejszej lekcji dostałem pochwałę, piątkę i naganę za to, że podpowiadałem drugim uczniom. 
 Proszę panu Sowińskiemu zakomunikować to, co piszę, oddać mu najpiękniejszy ukłon i podziękować proszę ode mnie za jego pracę i starania około mnie, r&oacute;wnież jak i panu Babiańskiemu. Państwo Paderewscy są zdrowi, ukłony zasyłają. Zdaje mi się, że staraniem pana Kerntopf[a] będę za rok na piątym kursie u pana Sztr&ouml;bla [sic!], kt&oacute;ry to przyobiecał. 
 Jest mi tu bardzo dobrze, wszyscy mię kochają, gram dużo. Tymczasem ściskam i całuję po tysiąc razy nogi i ręce kochanych rodzic&oacute;w, zawsze przywiązany syn 
 Ignacy Jan Paderewski 
 &nbsp; 
 Antosieczkę, J&oacute;zieczka serdecznie całuję. Pannie Sierakowskiej i Stryjence serdecznie dziękuję za pamięć o mnie. Kochanego Dziadunia, Ciotki i Wuja z Kaziem serdecznie ściskam i po tysiąc razy całuję. 
 Wszystkim domowym, sługom, Szmulowi, Lusternikowi, Browarnikowi ukłony zasyłam. ",
1001,['Ignacy Jan Paderewski'],['Antonina  Wilkońska'],Warszawa,,1873-02-01,1873-02-01,"[Warszawa, luty 1873]",Do Siostry Antoniny," Ch&egrave;re Antoinette, 
 tu me demandes si j&rsquo;ai fait connaissance avec M[lle] Wanda. Non, elle est partie pour Saint-P&eacute;tersbourg avec son p&egrave;re. Embrasse les Tantes, Grand-Papa, Casimir, l&rsquo;oncle et monsieur Babiański. Je t&rsquo;embrasse mille fois, ton fr&egrave;re attach&eacute;, 
 Ignace 
 &nbsp; 
 Salue toutes les connaissances de ma part et les domestiques, dites-[moi] tout ce qui se fait &agrave; la maison. ",
1000,['Ignacy Jan Paderewski'],"['Jan Paderewski', 'Poliksena Paderewska']",Warszawa,,1873-02-01,1873-02-01,"[Warszawa, luty 1873]",Do Rodziców," Kochani Rodzice! 
 List pisany przez kochanego Tatuńcia i pana Sowińskiego szczerą mi radość sprawił. Już blisko miesiąc, jak zacząłem moje lekcje. Jestem, bez chwalenia się, pierwszym uczniem na zasadach u pana Studzińskiego. Ten uczciwy Profesor powiedział mi, że ponieważ dobrze odgaduję tony, więc powinienem chodzić i na wyższe zasady, przez co oszczędzam sobie rok czasu, bo zdam od wakacji na harmonię. Na examinie z ch&oacute;r&oacute;w mam czw&oacute;rki, wtedy kiedy inni mają pałki i maximum dw&oacute;jki. 
 Będąc u pana Śliwińskiego, zadawał on mi p&oacute;ł etiudy na lekcję. Lecz powiedziałem to panu Edwardowi Kerntopf[owi], ten poszedł do pana Dyrektora i wyrobił u niego, że mię przeznaczono do pana Janoty1, kt&oacute;ry nadzwyczajnie jest kontent, że mię dostał do siebie, m&oacute;wiąc, że mam szyk w uderzeniu i pewność w graniu. Na dwie lekcje zadał mi dwanaście Etiud trudnych Czernego. Teraz, przez trzy lekcje, przeszedłem cały kajet Cramera i zacząłem drugi. Powiedział mi, że potrzeba, żebym przeszedł trzy kursy przez te p&oacute;ł roku. Jednakże każden m&oacute;wi z przysłowiem &bdquo;kto smaruje, ten jedzie&rdquo;. Uczę się tu, jak tylko mam [czas]. Rysować bardzo mało mogę; po francusku &ndash; wieczorami i rachunk&oacute;w także. 
 Bardzo się smucę, że kochany Ojciec cierpi na oczy. Tu są pomocne lekarstwa, więc można by dostać ich. Tymczasem, ponieważ nie mam nic więcej do napisania, ściskam i całuję ręce i nogi kochanych Rodzic&oacute;w, zawsze kochający syn 
 Ignacy Jan Paderewski 
 Państwo Kerntopf ukłony zasyłają i państwo Paderewscy także. Pan Pilchowski także, bo był w Warszawie. ",
1002,['Ignacy Jan Paderewski'],"['Ojciec macochy kompozytora, Anny z Tańkowskich Paderewskiej']",Warszawa,,1873-02-01,1873-02-01,"[Warszawa, luty 1873]",Do Dziadka," Kochany Dziaduniu, 
 nie mogąc dłużej pisać, choć kilka sł&oacute;w napiszę, że bardzo mi miło wspomnieć kochanego Dziadunia wraz z całym domem i po skończonych lekcjach tego p&oacute;łrocza koniecznie muszę cały dom zdrowym i wesołym ujrzeć. Uczę się, jak tylko mogę, i będę z innymi grać na popisie 24 czerwca, więc proszę się postarać przyjechać ujrzeć mię na estradzie wpośr&oacute;d Ratuszowej Sali, o kt&oacute;rej zapewne Tatuńcio m&oacute;wił. Ściskam i całuję ręce kochanego Dziadunia, Ciotek i wszystkich. 
 Ignacy Pader ",
1003,['Ignacy Jan Paderewski'],['Piotr Sowiński'],Warszawa,,1873-02-01,1873-02-01,"[Warszawa, luty 1873]",Do Piotra Sowińskiego," Cher Monsieur, 
 je vous demande pardon de ne pas vous [avoir] &eacute;crit [si] longtemps, je vous embrasse mille fois, votre &eacute;l&egrave;ve attach&eacute; 
 Ignace Pader ",
999,['Ignacy Jan Paderewski'],['Antonina  Wilkońska'],Warszawa,,1873-02-02,1873-02-02,"Warszawa, 2 lutego 187[3]",Do Siostry Antoniny," Ch&egrave;re Antoinette, 
 je t&rsquo;embrasse mille fois avec Joseph, notre cher fr&egrave;re, grand-papa, Tantes, Casimir, l&rsquo;oncle et tous nos cousins et je vous envoie les assurances de mon amour et mon amiti&eacute;, 
 votre Ignace 
 &nbsp; 
 Embrassez les mains de nos ma&icirc;tres ch&eacute;ris M[onsieur] Sowiński et M[onsieur] Babiański et dites-leur, Antoinette, que ma pens&eacute;e et mon amour sont toujours aupr&egrave;s d&rsquo;eux. 
 Saluez toutes les connaissances et les domestiques, Monsieur le m&eacute;decin Szmoul &eacute;galement. 
 Ignace Pad 
 &nbsp; 
 [PS 2.]: Kochanemu Tatuńciowi w Sudyłkowie ",
998,['Ignacy Jan Paderewski'],"['Jan Paderewski', 'Poliksena Paderewska']",Warszawa,,1873-02-02,1873-02-02,"Warszawa, 2 lutego 187[3]",Do Rodziców," Kochani Rodzice! 
 Przy nadchodzących imieninach kochanego Tatuńcia składam życzenia setnych lat szczęścia, zdrowia, pieniędzy i pociechy z kochających dzieci. W Instytucie jestem w dnie męskie od 8.30 z rana do 15.30 i do 16.00 wiecz&oacute;r; w dnie żeńskie od 12.00 na ch&oacute;rach do 17.00 na lekcji fletu, ponieważ mię przymusili do uczenia się na nim. 
 U pana Studzińskiego na zasadach [muzyki] mam czw&oacute;rki i piątki, wtedy kiedy inni mają pałki i dw&oacute;jki, a czasami tr&oacute;jki; u pana Śliwińskiego na fortepianie mam tr&oacute;jki i czw&oacute;rki, na ch&oacute;rach, języku włoskim i ruskim jestem r&oacute;wnież pierwszym, jak i na religii, ponieważ się staram ojcu pociechę przynieść. 
 Mam nadzieję zdać examin na harmonię, a jeżeliby zaś dano mi grać na popisie, ponieważ mogę już postąpić wyżej, pan Kerntopf m&oacute;wił, że trzeba panu Str&ouml;blowi podsunąć ze dwadzieścia pięć rubelk&oacute;w, a wtedy bym postąpił na kurs piąty do jego klasy, co by oszczędziło wydatku kilkaset rubli na moje utrzymanie, wpisowe itd. 
 Wszyscy koledzy mię lubią w Instytucie, uczę się o tyle, ile mi czas pozwala, po francusku, rusku i arytmetyki, rysuję cokolwiek, co by jednakże nie przeszkodziło dawaniu lekcji, bo tu każdy zajmuje się nimi uczeń. Ponieważ nie mam czasu w tej chwili, bo idę na lekcję, więc zakańczam moje pisemko, życząc de capo [sic!] wszelkich pomyślności. Ściskam i całuję ręce i nogi kochanych Rodzic&oacute;w, szczerze kochający syn 
 Ignacy Jan Paderewski 
 &nbsp; 
 PS Nuty i książki instytutowe, kajeta i wpis na ch&oacute;ry, papier nutowy kosztują 10 rs. 36 kopiejek, kapelusz rs. 3, bo tu jest on bardzo potrzebny; i śniadania, ciastka w Instytucie, cukierki dla Ołdakowskich 1 rs. 31 kop., razem 14 rs. 67 kopiejek. ",
1007,['Ignacy Jan Paderewski'],['Antonina  Wilkońska'],Warszawa,,1873-03-19,1873-03-19,"Warszawa, 7\/19 marca 1873",Do Ciotek i Siostry Antoniny," Ch&egrave;res Tantes et Antoinette! 
 Recevez les sinc&egrave;res embrassements de vos mains et vos joues de votre tr&egrave;s cher 
 Ignace Jean Pad 
 &nbsp; 
 [PS] Marianek państwa Ołdakowskich umarł. ",
1006,['Ignacy Jan Paderewski'],"['Ojciec macochy kompozytora, Anny z Tańkowskich Paderewskiej']",Warszawa,,1873-03-19,1873-03-19,"Warszawa, 7\/19 marca 1873",Do Dziadka," Kochanemu Dziaduniowi za pamięć serdecznie dziękuję, na wakacje, jeżeli B&oacute;g da, przyjadę, ażeby uścisnąć serdecznie ręce i nogi kochanego Dziadunia i całej Rodzinie moje uszanowanie oświadczyć 
 Ignacy Jan Pader ",
1005,['Ignacy Jan Paderewski'],,Warszawa,,1873-03-19,1873-03-19,"Warszawa, 7\/19 marca 1873",Do członków rodziny macochy kompozytora," Wszystkim domowym, kochanej Mamuńci, Dziadunia, panom Babiańskiemu i Sowińskiemu, Ciotkom, Wujom ręce ściskam po tysiąc razy. Proszę w liście do Ciotki, Stryjenki, panny Sierakowskiej i W[uja?] Nowickiego i W[uja?] Juliana przesłać moje serdeczne ucałowania rąk ich i tysiączne ukłony. 
 Paniom Flaszyńskiej i Wojciechowej ukłony zasyłam i państwu Sadowińskim, wszystkim znajomym i sługom ukłony zasyłam. 
 Ignacy Jan Paderewski ",
1004,['Ignacy Jan Paderewski'],"['Ignacy Jan Paderewski', 'Poliksena Paderewska']",Warszawa,,1873-03-19,1873-03-19,"Warszawa, 7\/19 marca 1873",Do Rodziców," Najukochańsi Rodzice! 
 List pisany 26 lutego otrzymałem i natychmiast pośpieszam z odpowiedzią. Pan Edward [Kerntopf] już dawno odpisał kochanemu Tatuńciowi. Co zaś do adresu pana Str&ouml;bla, ten wcale obecnie nie jest potrzebny, ponieważ on by jeszcze do examinu o wszystkim zapomniał, więc kiedy kochany Tatuńcio będzie w Warszawie, to się wtedy interes da zrobić. 
 O popisie m&oacute;wił mi pan Janota, że jeżeli się będę starać, to będę grać. Nie wiem, jakim sposobem pan Leonard Sowiński m&oacute;gł donieść Stryjowi o mnie, kiedy wcale mię nie zna. Lekcje mi jak najdoskonalej idą, jestem u pana Studzińskiego na zasadach niższych i wyższych pierwszym uczniem, nie dostałem jeszcze żadnej tr&oacute;jki, tylko same czw&oacute;rki, a więcej daleko piątek. Z ch&oacute;r&oacute;w niższych w dwa tygodnie przeszedłem na wyższe. U pana Janoty jest dw&oacute;ch uczni&oacute;w na czwartym kursie &ndash; Rutkowski i Stakelberg po 4 lata, kt&oacute;rych dotychczas nie mogłem prześcignąć, jednakże jestem bardzo dobrym uczniem i postaram się postawić na najwyższym szczeblu siebie. 
 Wszyscy mnie bardzo lubią, nie mam żadnego nieprzyjaciela. Ponieważ dziś wypadały imieniny Inspektora naszego, więc podałem projekt złożyć składkę na laurę śliczną, na kt&oacute;rej napisaliśmy powinszowania wierszami ułożone przez niżej podpisanego. Poszliśmy mu powinszować pięciu wraz ze mną na czele i starowina tak był kontent i mię najpierwej ucałował najserdeczniej i wszystkich po kolei. 
 Ja rozciąłem szare spodnie do noszenia na co dzień, ponieważ w tych czarnych spodeńkach &ndash; będąc na koncercie w Resursie Obywatelskiej &ndash; upadłem ze schod&oacute;w, popchnięty przez tłum przechodzących i ponieważ kort bardzo wątły, przedarły się na obydw&oacute;ch kolanach, zresztą wszystko jest całe i czyste, i bardzo dobrze i w porządku utrzymuję moje rzeczy. 
 Kończę m&oacute;j list powinszowaniem imienin kochanemu J&oacute;ziowi i życzeniem, aby duży ur&oacute;sł i w rozum, i przyni&oacute;sł z czasem pociechę rodzinie i Krajowi, zawsze kochający brat i syn 
 Ignacy Jan Pader ",
1008,['Ignacy Jan Paderewski'],['Jan Paderewski'],Warszawa,,1874-02-16,1874-02-16,"Warszawa, 4\/16 lutego 1874",Do Ojca," Kochany Ojcze! 
 List otrzymałem, ale pozostaję te p&oacute;łrocze u pana Comana i nic na tym nie stracę. Będę grać na popisie pierwszym na fortepianie, na drugim na puzonie, jako pierwszy uczeń z tych dw&oacute;ch klas. Teraz okazało się, że mam ładny głos tenorowy i jestem pierwszy tenor w Instytucie, a pan Studziński angażuje mię do swego kwartetu wokalnego jako primi tenori, kt&oacute;ry przy końcu roku (kwartet ten) będzie dawać koncerta i występować w rozmaitych koncertach. 
 U pana Podwysockiego uczę się, opr&oacute;cz francuskiego języka, literatury, polskiego i w og&oacute;le obu tych język&oacute;w. Teraz widzę, że co chcieć, to zrobić można. Nauczyłem się pisać i czytać po niemiecku sam, bez niczyjej pomocy i po trochę poznałem ten język w przeciągu tygodnia. 
 Pan Roguski bardzo mię lubi, podaje mi zawsze rękę, bo się staram zasługiwać na to. Ja teraz winienem panu Edwardowi 10 rubli, bo musiałem sobie trochę nut i papieru kupić za pieniądze z lekcji. Teraz nie mam po prostu w czym chodzić, bo palto oddawane kilka razy do reperacji już się rozłazi, tak że muszę, idąc do Instytutu, opakować się nutami w ten spos&oacute;b, ażeby dziury i wyłażącą watę pozasłaniać. W futerku też niepodobna chodzić. Po łokcie rękawy, a kr&oacute;tkie poza kolana tak, że tużurek widać. Chociaż mi jest przykro bardzo, że dokuczam kochanemu Ojcu, ale nie mam [sposobu innego] jak jego, ażeby się udać do niego [sic!] . Palto tu kosztuje, porządne, tak żeby wystarczyło na dwa lata &ndash; 18 rs. najtaniej. 
 Pan Coman kazał mi przygotować sobie etiudy Szopena i fugi Bacha, co mam się uczyć na popis i teraz zacząć, ażeby lepiej zagrać, i nie mam za co kupić. Teraz może będę miał lekcję po p&oacute;ł rubla [za] godzinę u dra Gr&uuml;nn, co wyniesie 6 rs. miesięcznie na pana Podwysockiego i będę tam dawał od początku miesiąca p[rzyszłego]. 
 Jeżeli kochany Ojciec może, to proszę jak najrychlej przysłać te pieniądze. 
 Teraz całuję i ściskam ręce i kolana kochanych Rodzic&oacute;w, Dziadunia i ręce Ciotek, pan&oacute;w &ndash; Babiańskiego, Sowińskiego, Antosi buziaczka i J&oacute;zia serdecznie całuję. Xięży ręce całuję, wszystkim znajomym, sługom, Żydom ukłony zasyłam 
 kochający 
 Ignacy Jan Paderewski ",
1009,['Ignacy Jan Paderewski'],['Jan Paderewski'],Warszawa,,1874-03-10,1874-03-10,"Warszawa, 25 lutego\/10 marca 1874",Do Ojca," Kochany Ojcze! 
 List z przesłanymi 25 rublami otrzymałem i bardzo za nie dziękuję. Ponieważ teraz już u nas wiosna się zaczyna, więc pani Kerntopf poradziła mi, ażeby palta nie kupować, ale na lato kupić sobie letnie palto-sak i jakie spodeńki. Kupiłem sobie Szopena etiudy za 2 rs. 20 kop. Na Miserere Gaspariego na tenor 30 kop. panu Studzińskiemu musiałem dać. 
 Balladę Szopena As-dur , 60 kop., a za 90 kop. papieru nutowego do harmonii, oł&oacute;wk&oacute;w etc. Ponieważ Szkoła Rysunkowa skasowała za ług 3 rs., a nic się nie daje za wzory, więc ja te 3 rs. użyłem na zapłacenie panu Podwysockiemu, dołożywszy z przysłanych pieniędzy 25 rubli drugie 3 ruble, ażeby mu się uiścić całkowicie. 
 Do Szkoły Rysunkowej po świętach wielkanocnych będę chodzić, bo teraz bardzo mało mam czasu. U pana Podwysockiego z francuskiego gramatykę przechodzę, syntaxę, a z polskiego piszę r&oacute;żne wierszyki, kt&oacute;rych już mam kilka i on znalazł [je] b. dobrymi. 
 Panu Edwardowi dałem na dług 3 rs., a pozostało mi się 15 rs., kt&oacute;re zostawiłem w schowaniu u pana Kerntopfa. U pana Comana jestem na czwartym kursie wyższym i pierwszym, to jest celującym uczniem w każdej klasie, gdzie uczęszczam. Na obu popisach będę grać. Na wakacje może uda mi się urządzić w Szepet&oacute;wce samemu coś takiego i to po 2 rs. policzę i po 1 rs. bilet, bo chcę uciułać co na wpis, na pana Strobla, na lekcje harmonii wyższej u pana Żeleńskiego (a to dlatego, żeby zyskać rok czasu do patentu) i na ubranie. 
 Teraz ogromnie dużo gram sztuk koncertowych, i to bardzo dobrze, podług zdania profesora mojego, jak np.: 3 etiudy koncertowe Szopena, koncerta: Hummla, Moschelesa, Riesa; Balladę , Impromptu , 2 mazury Szopena, Wielki Mazur koncertowy Rubinsteina, takiż Gawot Bacha, Sonatę Webera, Walc Janoty i wiele innych. 
 Do listu niniejszego dołączam m&oacute;j stary passport, o kt&oacute;rego wyrobienie proszę, i kt&oacute;ry mi kazała policja wziąć z cyrkułu i wysłać. Tymczasem ściskam i całuję ręce i nogi kochanych Rodzic&oacute;w. Dziadunia całuję ręce, pan&oacute;w Sowińskiego, Babiańskiego, Ciotek. Antosię, J&oacute;zieczka serdecznie ściskam i dziękuję za ich pamięć. Młodą parę serdecznie pozdrawiam i życzę szczęścia i wesołego pożycia. Wuja Henryka serdecznie całuję, wszystkich krewnych i znajomych pozdrawiam. Xięży ręce całuję. Popom, Żydom, chłopom, sługom, wszystkim znanym bez wyjątk&oacute;w ukłony zasyłam. 
 Ignacy Jan Paderewski ",
1499,"['Aleksandra Karasowska', 'Maurycy Karasowski']",['Izabella Barcińska'],Drezno,Warszawa,1876-04-02,,2 kwietnia 1876,List Aleksandry Karasowskiej do Izabelli Barcińskiej , „Szanowna i kochana Pani! Serdecznie się zmartwiłam wiadomością że mój list ostatni nie doszedł […]” ," List Aleksandry Karasowskiej do Izabelli Barcińskiej w Warszawie, „Szanowna i kochana Pani! Serdecznie się zmartwiłam wiadomością że mój list ostatni nie doszedł […]”, sygn.: „A. Karasowska”, Drezno, 2\/04\/[18]76 z dopiskiem Maurycego Karasowskiego, „Do pozdrowień Olesi, ja także swoje załączam […]”, sygn.: „Maurycy Karasowski”, s. 4. "
1501,['Maurycy Karasowski'],['Izabella Barcińska'],Drezno,Warszawa,1876-06-25,,25 czerwca 1876,List Maurycego Karasowskiego do Izabelli Barcińskiej," „Szanowna Pani. Nie wiem, jak podziękować za spełnienie mojej prośby […]” "," List Maurycego Karasowskiego do Izabelli Barcińskiej w Warszawie, „Szanowna Pani. Nie wiem, jak podziękować za spełnienie mojej prośby […]”, sygn.: „Maurycy Karasowski”, Drezno, 25\/06\/1876, s. 4. "
1010,['Ignacy Jan Paderewski'],['Jan Paderewski'],Dynaburg,,1876-11-06,1876-11-06,"Dynaburg, 6 listopada 1876",Do Ojca," Najdroższy Ojcze! 
 Zapewne to bardzo niepokoiło wszystkich, że dotychczas, pomimo obietnicy rychłego powrotu, żadnej o sobie wiadomości nie daję. Po rozstaniu się z Biernackim kolegą ja z Cielewiczem pojechaliśmy do Witebska, nie daliśmy tam koncertu; czekając zaś na pewną znaczącą w Witebsku osobę, pana Samowicza, kt&oacute;ry nam miał koncert urządzić, straciliśmy p&oacute;łtora tygodnia czasu i dosyć pieniędzy, licząc w to i przejazd. Na dobitek obaśmy się pozaziębiali i przeleżeliśmy w Witebsku jeszcze tydzień. Pieniądze się wyczerpały, tak że z długiem wyjechać byliśmy zmuszeni. 
 Jak się dobrze zaczęło, tak poszło jak z płatka. Gdzieśmy nie przyjechali, tam albo straciliśmy, albo zarobiliśmy na niuch tabaki. Przyjmują i przyjmowali nas wszędzie doskonale, ale c&oacute;ż z tego, kiedy wszędzie długi. Sprawdziły się słowa kochanego Ojca, że nie będziemy mieli na powr&oacute;t, ale teraz fortuna nam się trochę uśmiecha, jedziemy w miejsca pewne i z celem tylko, żeby się ze wszystkich i warszawskich dług&oacute;w oczyścić. 
 Szczeg&oacute;łowe sprawozdanie o koncertach naszych opowiem osobiście. Na teraz donoszę, że przybędę najdalej za dwa i p&oacute;ł tygodnia do Sudyłkowa razem z moim przyjacielem Ignacym Cielewiczem i spodziewam się, że kochanego Ojca ani też nikogo z domowych zagniewanymi nie zastanę. Szepet&oacute;wka, Zasław i Ostr&oacute;g, a może Siniawa, są miejscami, gdzie mamy zamiar dać koncerta. Może kochany Ojciec uprzedzi o tym kilka znaczniejszych [os&oacute;b]. Proszę też napisać do hr. Stadnickich, a oni w Siniawie mogą coś dobrego urządzić, bośmy sobie postanowili i nawet nie możemy bez 200 rubli do Warszawy powr&oacute;cić. 
 Byłem u spowiedzi, spodziewam się, że mi teraz Ojciec wierzy. Wiele poznałem znakomitych dom&oacute;w, hr. Plater&oacute;w na Litwie, hr. Zyberk&oacute;w w Kurlandii, szczeg&oacute;lniej u nich byliśmy prawdziwie serdecznie przyjmowani. 
 Napisałem kilka większych kompozycji na wiolonczelę, skrzypce i fortepian i wcale udatnie. Piszę prędko i brzydko, gdyż spieszę na wieczorek prywatny, jaki nam w Iłłukszcie urządzają. 
 Proszę kochanego Ojca, żeby się na mnie nie gniewał, gdyż to jest zrządzenie Boskie, a nieszczęścia po ludziach chodzą. Teraz zaś muszę sam sobie wystarczyć, bo też i czas po temu. 
 Wszystkich serdecznie całuję, ręce i nogi Ojca i Mamy, Dziadunia, Ciotki Mani ręce całuję. Pana Babiańskiego r&oacute;wnież. Antosi i pędrakom J&oacute;ziowi i Stasiowi pocałunek braterski przesyłam. Znajomym też wszystkim ukłony zasyła 
 Ignacy Jan Paderewski 
 &nbsp; 
 [PS 1.] Proszę jak najprędzej napisać do mnie pod niżej wskazanym adresem, lecz z g&oacute;ry upraszam o nierobienie mi wym&oacute;wek, gdyż aż nadto dobrze czuję, że źle się stało. Czas stracony w Konserwatorium samodzielną pracą tutaj wynadgradzam. 
 [PS 2.] Warszawsko-Pietierburgskaja Ż[eleznaja] D[oroga] do wostriebowanija I. Paderewskomu na stanciju Rieżycu, Antonopol ili Dinaburg. ",
1011,['Ignacy Jan Paderewski'],['Jan Paderewski'],Ciechomicze,,1876-12-18,1876-12-18,"Ciechomicze, 18 grudnia 1876 w siebieżskim powiecie",Do Ojca," Kochany Ojcze! 
 Pomimo chęci przybycia wkr&oacute;tce na Wołyń nie mogłem tego uskutecznić z powodu pieniędzy. Teraz mam za kilka dni sposobność zarobienia kilkudziesięciu rubli koncertem w Opoczce. 
 Jedyną korzyścią, jaką tu osiągnąłem, jest doświadczenie, szacunek dla pieniędzy, bieda, rozw&oacute;j mego talentu kompozytorskiego (o kt&oacute;rym dawniej wątpiłem) i chęć dalszego posłuszeństwa dla kochanego Ojca. 
 Jeżeli kochany Ojciec życzy sobie, żebym jak najprędzej jechał z powrotem do Warszawy i jadąc, zajechał do domu, to proszę przysłać mi to, co by Ojciec w każdym razie wydał na mnie przez te p&oacute;łrocze w Warszawie, to jest za wpis 25 rs., za dwa kwartały st&oacute;ł 108, a ja ze swej strony mogę zapewnić, że nadal będę, o ile możności, sam na siebie pracować i starać się, ażeby to były ostatnie pieniądze, jakie od Ojca potrzebuję. 
 Te 133 ruble (bez kt&oacute;rych nie mogę wyjechać do Warszawy &ndash; r&oacute;wna liczba Ojca wydatk&oacute;w) proszę jak najśpieszniej wysłać do pana Cielewicza (kt&oacute;rego adres podaję niżej), ażeby znajomi nic nie gadali. Oczekuję z niecierpliwością tej summy jak najspieszniej, bo teraz czas mi jest drogi, a jeżeli tyle od Ojca nie będę miał, to prawie powr&oacute;t m&oacute;j nie będzie możebny z powodu dłużk&oacute;w i braku ubrania. 
 Że nas dobrze przyjmowano, nie wątpi zapewne kochany Ojciec, ale c&oacute;ż mi z tego. Życzę wesołych świąt, lepszej myśli o mnie i szczęśliwego Nowego Roku, w kt&oacute;rym wielką pociechą dla całej mojej Rodziny będzie moje staranie i praca dla dopięcia celu i zupełna reforma całego dotychczasowego postępowania. 
 Całując serdecznie ręce kochanego Ojca, jeszcze raz proszę o jak najprędsze wysłanie tych pieniędzy, kt&oacute;re by w każdym razie Ojciec wydał. 
 Zarazem wszystkim moje życzenia wszelkich pomyślności przesyłam wraz z ukłonami i wkr&oacute;tce mam nadzieję osobiście to złożyć. 
 Zawsze kochający 
 Ignacy Paderewski 
 &nbsp; 
 [PS 1.] Adress do wysłania pieniędzy: Witiebskoj Gubiernii czriez Rieżycu w Gorod Lucyn. Jego Wysokobłagorodiju Iwanu Pietrowiczu G[ospodi]nu Celewiczu. Ale proszę, na miłość Boga, o wysłanie tych 133 rubli natychmiast po otrzymaniu tego listu. 
 Zawsze kochający syn 
 Ignacy Paderewski 
 &nbsp; 
 [PS 2.] Listu od kochanego Ojca jeszcze nie otrzymałem, a jeżeli nie otrzymam tego, o co proszę, to jeszcze sobie zmarnuję miesiąc lub więcej czasu. 
 [PS 3.] Tylko proszę nie pisać do pana Cielewicza żadnych wym&oacute;wek dla mnie, żeby tam nie myślano źle o mnie. ",
1012,['Ignacy Jan Paderewski'],['Jan Paderewski'],Lucyn,,1877-03-02,1877-03-02,"Lucyn, 2 marca 1877",Do Ojca," Najdroższy Ojcze! 
 Parę dni temu przybyłem do Lucyna, gdzie zastałem posyłkę, za kt&oacute;rą niewymownie wdzięczny jestem. Długo oczekiwałem na nią i przyszła w mojej nieobecności, gdyż byłem w Wielkich Łukach, gdzie nas świetnie przyjęto i nieźle nam poszło, lecz że odległość jest dość znaczna, bo od Lucyna 300 wiorst, więc po niekt&oacute;rych niezbędnych sprawunkach niewiele się mi zostało. 
 Bez tych stu rubli nie byłbym w możności powrotu do Warszawy, kt&oacute;ry uskutecznię za dni kilka, gdyż m&oacute;j kolega Cielewicz jest w takiej samej pozycji i jeszcze zobowiązałem się na dni kilka pojechać z nim do Dorpatu. Za dni 12 będę w Warszawie. W tej chwili wyruszamy w drogę. O m&oacute;j natychmiastowy powr&oacute;t proszę być spokojnym, ściskam i całuję ręce kochanego Ojca 
 Ignacy Paderewski 
 &nbsp; 
 Wszystkich domowych ściskam i całuję. List jeden pisałem w styczniu także na Chroliny, nie wiem, czy doszedł. ",
1013,['Ignacy Jan Paderewski'],['Jan Paderewski'],Kaszyn,,1877-06-25,1877-06-25,"Twerska gubernia \/ Kaszyn, 25 czerwca 1877",Do Ojca," Kochany Ojcze! 
 Zapewne już zdziwi nawet Ojca m&oacute;j list po tak długim milczeniu. Takiej szkoły nieszczęść, jaką ja przeszedłem, nie życzyłbym nikomu. Więc, kochany Ojcze, jeszcze raz proszę przebaczenia, już nie wskutek mojej winy, lecz fatalnego zbiegu okoliczności. Chociaż mi tęskno i smutno za rodziną, lecz byłbym nie pisał wcale aż do mojego powrotu, gdyby nie konieczność, kt&oacute;ra mię zmusza zaklinać na wszystko kochanego Ojca o jak najrychlejsze wykonanie mej prośby. 
 Jak wiadomo Ojcu, jeździłem dotychczas bez żadnego passportu, gdyż urlop m&oacute;j po wakacjach zeszłorocznych ukończył się. Ot&oacute;ż i bez passportu bawiłem w Petersburgu, tymczasem doigrałem się; w tutejszym mieście nad Wołgą jestem zatrzymany i byłbym schowany pod zamek, gdyby nie poręka poczciwych ludzi, z kt&oacute;rymi zdołałem się zapoznać. Ot&oacute;ż, kochany Ojcze, proszę natychmiast po otrzymaniu tego listu wziąć w Zasławskim Policyjnym Zarządzie passport na Gubernie Cesarstwa. (Policja ma prawo wydawać wszelkie passporta opr&oacute;cz zagranicznych). Passport ten proszę natychmiast wysłać pod niżej wskazanym adresem. 
 List ten piszę w Policji, więc spieszę; w następującym doniosę, co się ze mną działo, dzieje, o wszystkim szczeg&oacute;łowo. Ale, Ojcze, natychmiast proszę przysłać passport wzięty w Policji, gdyż ja się znajduję w diabelnie niewygodnym położeniu i dop&oacute;ty nie wyjadę stąd, dop&oacute;ki nie będę miał passportu, bo inaczej mię nie puszczą. 
 Proszę mi donieść, co się u nas dzieje, ale szczeg&oacute;łowo, czy były wiadomości z Warszawy, a grunt, czy wszyscy jesteście zdrowi, to mnie sprawi najwyższą radość. Powtarzając jeszcze raz moją prośbę, ściskam i całuję serdecznie wszystkich, życząc wszystkiego dobrego 
 Ignacy Paderewski 
 &nbsp; 
 [PS] adriess: Twierskoj Gubierniiu Gorod Kaszyn. Gostinnica Gorynina. I. Paderewskomu ili że na moje imia no czriez Kaszynskoje Policejskoje uprawlenije. ",
1014,['Jan Paderewski'],['Ignacy Jan Paderewski'],Sudyłków,,1877-07-02,1877-07-02,"Sudyłków, 2 lipca 1877",Do Syna," M&oacute;j Ignacy! 
 Kto nie chce słuchać, musi pokutować. Nikt Ciebie nie zmuszał, abyś cierpiał, sam tego chciałeś, więc masz, czegoś się dobijał gwałtownie, nie słuchając Ojca, kt&oacute;ren chciał twego szczęścia, abyś ukończył Konserwatorium i dopiero zaczął grywać koncerta. Byłem więcej jak pewny, że tym się skończy. Mogło być jeszcze gorzej, bo mogli Ciebie wziąć do kozy i po etapie na miejsce dostawić. Ty zawsze swoim rozumem chciałeś się rządzić. Narażałeś Ojca na cierpienia i zgryzoty, dziś mi tego nie jesteś w możności wynadgrodzić. Nic Ci dziś więcej nie powiem, bo wiem, że i tą razą słuchać nie będziesz. R&oacute;b co chcesz, staraj się tylko, abyś był uczciwym człowiekiem wobec Boga, Rządu i Twego Ojca, aby ci nikt nie zrobił zarzutu. 
 Passport dla Ciebie wyrobiony leży u mnie od dawna. Niezadługo termin minie, ukończy. Wyrażone w nim Petersburg, Moskwa i Warszawa. Mogłeś do stolic przejeżdżać przez te miejsca, w kt&oacute;rych się dziś znajdujesz. Powrotu Ci do mnie nie zabraniam, jak zechcesz. Chciałbym, abyś tylko ukończył Konserwatorium. Żądasz ode mnie szczeg&oacute;łowych wiadomości, na co one się przydadzą? Bo gdybyś Ojca i rodzinę kochał, najprz&oacute;d Ojca byś napomnień słuchał i jeżelibyś nie m&oacute;gł się dowiedzieć, to przynajmniej byś często pisywał. Powiem Ci tylko, że teraz jestem chory, muszę się leczyć, zostaję prawie bez miejsca, bo majątek sprzedany i interessa moje są teraz złe. Po odebraniu passportu zaraz mi napisz, co z sobą zrobisz. 
 Tw&oacute;j Ojciec JPaderewski ",
1015,['Ignacy Jan Paderewski'],['Jan Paderewski'],Petersburg,,1877-08-16,1877-08-16,"Petersburg, 16 sierpnia 1877",Do Ojca," Najdroższy Ojcze! 
 List ze stu rublami otrzymałem w Kalazinie w dzień moich imienin. Czy mogło co być dla mnie przyjemniejszego jak tak łaskawy list najdroższego Ojca? Gdyby nawet nie było w nim pieniędzy, tym większą dla mnie miałby on wartość. 
 O uwolnieniu i o otrzymaniu listu napisałem w pośpiechu list odkryty po francusku, lecz wątpię, czy takowy doszedł. 
 Przybywszy przedwczoraj tutaj, tj. do Petersburga, najpierwej udałem się do doktora i postanowiłem tu się leczyć. Och! Boże, jak bym rad być jak najprędzej zdrowym, żeby wynagrodzić Ojcu i sobie to, com stracił. 
 Że nie ma przyjaci&oacute;ł, przekonałem się niestety za p&oacute;źno, ale nawet i ci, kt&oacute;rych kochany Ojciec uważał za życzliwych, okazali się innymi. Jeden z moich znajomych tutejszych z Warszawy otrzymał od Kerntopfa (kt&oacute;rego jest także znajomym) list, w kt&oacute;rym ten mię nazywa gałganem, łotrem, kt&oacute;ry uciekł z Warszawy od dług&oacute;w, i jako nowinę zakomunikował mu, że siedzę w kozie w Kaszynie za jakąś b r u d n ą s p r aw ę. Chociażby to była życzliwość, jednakże podobny list, kt&oacute;ry widziałem, jest jedną z nieprzyjemności, kt&oacute;re działają cokolwiek na sercowe choroby. 
 Och, jak bym był szczęśliwy, gdybym był teraz zdr&oacute;w. Odmieniłem się strasznie, z tego wesołego Ignasia, kt&oacute;ry w Warszawie myślał o zabawie, zrobił się teraz człowiek, kt&oacute;rego nieszczęścia i choroba strasznie dotknęły i kt&oacute;ry we śnie i na jawie tęskni za wami. 
 Sam jeden w tym kraju z takimi okolicznościami &ndash; to jest rzeczywiście nieszczęście. Jeżeli B&oacute;g pozwoli, to za parę tygodni będę m&oacute;gł powr&oacute;cić do Warszawy. Ojcze, wierzę w Ojca przebaczenie, więc proszę o napisanie do mnie o wszystkim, to dla mnie będzie najwyższą radością. Do Warszawy proszę nie pisać, gdzie jestem, gdyż tam postarają się B&oacute;g wie co na mnie wygadywać. 
 Ściskam i całuję najdroższego Ojca ręce i nogi, zawsze kochający 
 Ignacy Paderewski 
 &nbsp; 
 PS List proszę adresować: Zakaznoje G[orod] S[ankt] Pietierburg, ulica Sriedniaja-Mieszczanskaja, dom n. 19. Jego Błagorodiju Edmundu Karłowiczu Mosdorfu dla peredaczi Ignaciju Paderewskomu.&nbsp;&nbsp; ",
1016,['Ignacy Jan Paderewski'],['Jan Paderewski'],Petersburg,,1877-09-05,1877-09-05,"Petersburg, 5 września 1877",Do Ojca," Najdroższy Ojcze! 
 Nie rozumiem, jakim sposobem listy obydwa razem pocztylion przyni&oacute;sł, i dlatego tak na pierwszy, jak i na drugi razem odpowiadam. Strasznie zmartwiła mię wiadomość o kochanej Antosi. Daj Boże, jak można najprędzej wyzdrowieć jej, czego i sobie życzę. Spodziewam się prędko przyjść do zdrowia i zaraz zrobię kroki w tutejszym Konserwatorium i dowiem się, czy można mieć stypendium. W takim razie byłoby korzystnie tutaj pozostać. Może być za dni dziesięć &ndash; albo wyjadę do Warszawy, albo dam też znać, co tutaj zrobię. Do Kontskiego [sic!] muszę list napisać, nie sądzę, żeby był bardzo zagniewany. 
 Ojcze kochany, jak mi smutno i tęskno. Teraz poznałem świat i ludzi. Nie ma jak swoi, jak rodzina. Daj Boże być mi zdrowym, a Kerntopfowskie listy mogą tylko przekonać, że Autor nie ma charakteru. Z panem Niedzielskim postaram się zaznajomić jak można najprędzej. Kołakowski ukończył w tym roku tutejsze Konserwatorium ze złotym medalem. 
 Co do zdrowia mego, nadal strzec się będę bardzo, niech się najdroższy Ojciec nie niepokoi. W razie jeżeli tutaj wygodnie będzie dla mnie ulokować się w Konserwatorium i &ndash; jeżeli tylko to się będzie zgadzać z wolą najdroższego Ojca &ndash; to przyprowadzę to do skutku. 
 Życząc kochanej Antosieczce i wszystkim domowym zdrowia, szczęścia, ściskam i całuję wszystkich oraz ręce i nogi kochanego Ojca 
 Ignacy Paderew 
 &nbsp; 
 Prosiłbym o wyrobienie mi zamiast passportu &bdquo;Udostowierienija w dworjanskom dostojenstwie&rdquo;, kt&oacute;re służy na zawsze. ",
1017,['Ignacy Jan Paderewski'],['Jan Paderewski'],Petersburg,,1877-09-25,1877-09-25,"Petersburg, 25 września 1877",Do Ojca," Najdroższy Ojcze! 
 Czuję się cokolwiek lepiej dzięki Bogu. List i papiery otrzymałem. Wysłałem do Moskwy list, w kt&oacute;rym prosiłem o doniesienie mi, czy jest wakujące stypendium kompozytorskie, oczekuję odpowiedzi. Byłoby bardzo szczęśliwie, jeżeliby ono było, a dostać go, przy boskiej pomocy, sądzę, że byłoby łatwo. Zabroniono mi chodzić wiele, tak że rad nierad muszę siedzieć lub leżeć. Mosdorf jest m&oacute;j przyjaciel z Warszawy, on tutaj ma zakład wyrob&oacute;w miedzianych, na niewielkiej [pensji] pracuje biedak jak w&oacute;ł i jakoś zaczyna mu nieźle iść. Cielewicz wyjechał do rodzic&oacute;w, nie wiem, gdzie się on ma zamiar udać. 
 Nie piszę wiele, bo też nie mam o czym, tylko proszę Boga, żeby mi jak najprędzej pozwolił do zdrowia przyjść. Za kilka dni spodziewam się, że będę m&oacute;gł donieść o rezultacie moich działań, kt&oacute;re n a zawsze zależą od rad i rozkaz&oacute;w najdroższego Ojca, kt&oacute;rego nie posłuchawszy, nawarzyłem biedy i napijam się nią do syta. 
 Proszę mi donieść, jak się tam miewa Antosia, jak zdrowie najdroższego Ojca i wszystkich domowych, kt&oacute;rych ściskając i całując, zawsze zostaję kochający 
 Ignacy Paderewski 
 &nbsp; 
 PS Udostowierienije wyrabia się w kancelarii marszałka i w Policji Powiatowej zamiast passportu. Może kochany Ojciec otrzymuje listy jakie z Warszawy, proszę mi je zakomunikować, bardzo byłbym rad kt&oacute;ry z nich przeczytać. ",
1018,['Ignacy Jan Paderewski'],['Jan Paderewski'],Warszawa,,1878-01-17,1878-01-17,"Warszawa, 5\/17 stycznia 1878",Do Ojca," Najdroższy Ojcze! 
 Dlatego się powstrzymałem cokolwiek z mym pismem, że dziś kazano mi przystąpić do examenu, z kt&oacute;rego przy Bożej pomocy wywiązałem [się] zadowalniająco. Pan Kątski udawał, że się niby droży z przyjęciem mię, ale jednakże uległ i nagadawszy wiele (słusznych wprawdzie) morał&oacute;w, pozwolił chodzić do Instytutu. Sarny mu nie ofiarowałem, gdyż syn jego uprzedził mię, że &bdquo;Papo teraz nie przyjmie, bo to jest trochę za nagłe, wtedy kiedy on udaje zagniewanego&rdquo;. 
 W Konserwatorium zaszło trochę zmian. Żeleński podał się już do dymisji, a na jego miejsce jeszcze nie ma kandydata. Przykro mi na każdym kroku, że tak dużo czasu straciłem, ale c&oacute;ż robić; jeżeli B&oacute;g pozwoli, to się to wynagrodzi. Przeznacza mię Kątski do klasy Janothy, ale tam niewiele skorzystam. Strobl życzy sobie wziąć mię, ale Kątski nie pozwala. Ot&oacute;ż Strobl mi radzi, ażeby napisać do Kątskiego, prosząc go o to pozwolenie. Wypadałoby to tylko Ojcu kochanemu, a zatem jeżeli to nie będzie przeciwnym z życzeniami kochanego Ojca, to proszę natychmiast napisać do Kątskiego w takim rodzaju (po bardzo ugrzecznionym wstępie), że jakkolwiek syn m&oacute;j wiele skorzystał w klasie pana Janothy, kt&oacute;ry jest znakomitym nauczycielem, ale ponieważ pragnę syna mojego poświęcić wyłącznie klasycznym studiom nad muzyką, więc upraszam pokornie Pana Dyrektora o umieszczenie go w klasie pana Strobla, tym bardziej że wiążą mię z nim stosunki znajomości z Wołynia. Więc proszę natychmiast napisać list w podobnym rodzaju albo zresztą jak najdroższy Ojciec uzna za stosowne. 
 Dotychczas u nas trwają examina. Wpis wniosłem już, za kilka dni lekcje się rozpoczną. Na ubranie pieniędzy jeszcze nie dałem, ale taką masę mam wydatk&oacute;w, że nie wiem, jak prędko to mi się uda. Przez parę dni tak mi było niedobrze, że musiałem udać się do doktora (co także pociągnęło wydatek). Dokt&oacute;r [powiedział], że to było tylko wskutek nagłego wyjścia z ciepłego mieszkania na zimno, to jest że w domu przyzwyczaiłem się do ciepła i siedziałem ciągle, a tu już muszę ciągle chodzić. 
 Byłem u Nejmarka, kt&oacute;ry mi zapewnił, że już są wysłane bilety i tabelka o bilecie pożyczkowym powiada, że w każdej chwili got&oacute;w. Wyrzykowski był w Warszawie, ale wyjechał do m[iasta] Biały na terespolskiej kolei, tak że się z nim nie widziałem. 
 Państwu Kerntopf dostała się sarna, dzięki synowi Kątskiego, więc za nią dziękują. Jeżeliby p&oacute;źniej cokolwiek można było przysłać trochę zwierzyny, toby to można było ofiarować Kątskiemu. Ale naturalnie w liście do niego proszę mu o sarnie nic nie wspominać. 
 Pracy będę mieć dużo, daj mi może Boże tylko, abym był zdr&oacute;w, to może i wydołam. Do Antosieczki teraz nie piszę, ale niech się ona nie gniewa, gdyż, daję słowo, nie mam czasu, więc tylko, najdroższy Ojcze, proszę ją, tak jak i wszystkich domowych, za kt&oacute;rymi smutno mi trochę, [uściskać]. Panom Boguckiemu i Sadowińskiemu ukłony zasyłam, r&oacute;wnież i Szmulowi leib medykowi. 
 Powtarzając mą prośbę o list, jakoż i oczekując rychłej odpowiedzi o tym, co się tam w domu dzieje, pozostaję zawsze wdzięczny i kochający 
 Ignacy Paderewski 
 &nbsp; 
 PS Zdaje mi się, że będę musiał brać kilkanaście lekcji prywatnych kontrapunktu; gdyby mi Ojciec m&oacute;gł dopom&oacute;c, byłoby to dla mnie wiele patentu dostanie ułatwiającym. Lecz jeżeli to niemożebne, to w każdym razie, najdroższy Ojcze, proszę w domu o tym nie wspominać. 
 [PS 2.] Jaki by nie był list od Mosdorfa, proszę mi go zaraz przesłać, nic jemu nie odpisując, gdyż to łotr wielki. 
 [PS 3.] Kerntopfom proszę nic także nie wspominać o tych lekcjach, bo jeżeli je będę brać, to tak, żeby nikt nawet w Konserwatorium nie wiedział. ",
1497,['Breitkopf & Härtel company'],['Izabella Barcińska'],Lipsk,Warszawa,1878-02-01,1881-06-03,Między 1 lutego 1878 a 3 czerwca 1881,Tłumaczenie na język polski listu Breitkopfa & Härtla do Izabelli Barcińskiej, „Szanowna Pani! | Do ogólnych krytycznych wydawnictw [...]” ," Tłumaczenie na język polski listu Breitkopfa &amp; Härtla do Izabelli Barcińskiej w Warszawie pisanego w Lipsku 1\/02\/1878, „Szanowna Pani! | Do ogólnych krytycznych wydawnictw [...]”, [Warszawa], [po 1\/02\/1878 – przed 3\/06\/1881], s. 4. Rękopis niepełny, bez zakończenia. "
1019,['Ignacy Jan Paderewski'],['Jan Paderewski'],Warszawa,,1878-02-02,1878-02-02,"Warszawa, 2 lutego 187[8]",Do Ojca," Najdroższy Ojcze! 
 List ten piszę u kolegi Biernackiego, gdzie poprobujemy sztuki, kt&oacute;re mamy grać na koncertach przez Kątskiego tutaj urządzanych; ot&oacute;ż z g&oacute;ry upraszam o przebaczenie za kr&oacute;tkość mojego listu. List kochanego Ojca otrzymałem. Dziękuję za rady, kt&oacute;rych święcie słuchać staram się. 
 Wczoraj grałem na koncercie tak zwanym popularnym w Resursie Obywatelskiej. Powodzenie miałem, dzięki Bogu, wielkie. Grałem koncert Moschelesa z towarzyszeniem orkiestry. Sadowiński, kt&oacute;ry bawi obecnie w Warszawie, był wczoraj u mnie; dziś byłem razem z nim na obiedzie. 
 Zajęcia mam massę, tak że ciągle muszę do pierwszej siedzieć w nocy. Kątski mi czasu wiele zabiera na pr&oacute;by z tych koncert&oacute;w popularnych, tym samym mnie wyprobowuje, ale teraz jakoś trochę na mnie łaskawszy niż przedtem (gdyby teraz można było mieć trochę zwierzyny, to by przyjął i byłby bardzo zadowolnionym). Dobrze się stało, że kochany Ojciec nie pisał doń, zapewne u Janoty nic nie stracę. Nieźle mi, chwała Bogu, zaczyna [iść], tylko żeby B&oacute;g dalej tak raczył dawać. 
 U Wyrzykowskiego bywam, jak mogę najczęściej, prawie co drugi dzień. Biedak strasznie upadł na duchu i powiada, że mu nic i nic nie jest lepiej, chociaż najlepsi doktorowie leczą. Teraz mu radzą wypisać się ze szpitala dla nieczystego powietrza i pić tran w domu, zapewniając prędki powr&oacute;t do zdrowia. 
 Najdroższy Ojcze, za parę dni nadchodzą imieniny tak uroczyste dla nas; oto proszę przyjąć te wszystkie życzenia, jakie tylko kochające serce synowskie złożyć może: zdrowia najgł&oacute;wniej, polepszenia losu oraz pociechy z dzieci, czego z mojej części, daj mi Boże, jak najprędzej dokonać. 
 Teraz nie piszę do najdroższej mojej Antosieczki, ale za dni kilka przy jakiem święcie napiszę r&oacute;wnież, jak i panu Boguckiemu, kt&oacute;remu serdeczne ukłony zasyłam. 
 Wszystkim domowym przesyłam moje serdeczne pocałunki, stosownie do każdego z moich adresat&oacute;w. 
 Przepraszając, że dotychczas nie pisałem, donoszę, że bardzo mi przykro, żem o tych lekcjach wspomniał. Ubrania jeszcze dotychczas nie mogłem kazać zrobić. 
 Ściskam po tysiąc razy ręce i nogi najdroższego Ojca i powtarzając moje życzenia pozostaję zawsze kochającym 
 Ignacy Jan Paderewski 
 &nbsp; 
 Wszystkim znajomym, Jargockiemu, Szmulowi, Sadowińskim ukłony zasyłam. O Sadowińskim dostałem list od Boguckiego zapewniający uroczyście, że mu nic złego nie zrobi. ",
1020,['Ignacy Jan Paderewski'],['Jan Paderewski'],Warszawa,,1878-02-14,1878-02-14,"[Warszawa], 2\/14 lutego 1878",Do Ojca," Najdroższy Ojcze! 
 List wczoraj odebrałem i dziś pośpieszam z odpowiedzią. Przykro mi bardzo, że list m&oacute;j sp&oacute;źnił się ze swoim celem, ale i pomimo to Ojciec jest przekonanym o moich życzeniach. Sarny jeszcze nie odebrałem, ale zaraz udam się po nią; bardzo za nią jestem wdzięczny. 
 Nie miałem czasu bywać tutaj u Sadowińskiego, jak sobie tego życzył, więc też wyjechał bez pożegnania się i bez odwiedzenia Wyrzykowskiego, chociaż go prosiłem o to. W dniu wczorajszym Wyrzykowski opuścił Warszawę bardziej chory, niż ją powitał. Odprowadziłem go na kolej, a pożegnania się jego już nie zapomnę. 
 Po przyjeździe swoim tutaj, jak Ojcu wiadomo, zaziębił się bardzo i był zmuszonym udać się do szpitala, gdzie pomimo to, iż był doglądanym przez najlepszego doktora Baranowskiego i Chrostowskiego, gardlane suchoty jeszcze więcej mu się rozwinęły, tak że kiedy chodziłem do tych doktor&oacute;w z zapytaniami, to mi odpowiedzieli, że i suchoty płuc wkr&oacute;tce nastąpią i więcej nad parę lat nie pociągnie. Nie m&oacute;wiłem mu tego w szpitalu i nic mu nie m&oacute;wiłem, gdyż by się chciał o prawdzie sł&oacute;w moich przekonać, chociaż pod tym względem oni nie robili z nim ceremonii. Odwiedzałem go, ile mogłem, czasem z kolegą. Znalazłem mu mieszkanie ze stołem wtedy, kiedy mu kazano się wypisać, lecz on, nieborak, nie chciał jakoś z tego korzystać, a ponieważ na podr&oacute;ż nie miał pieniędzy, więc pożyczyłem u Henryka kilka rubli i dałem mu; lecz na chwil kilka przed odjazdem przyszły mu pieniądze, tak że mi natychmiast oddał. Na pożegnanie, biedny, powiada: &bdquo;już się, panie, nie zobaczymy&rdquo;. Nie uwierzy najdroższy Ojciec, ile to mnie zmartwiło. Szkoda go. 
 Pisał do mnie Roman, prosząc o wysłanie cukierk&oacute;w; natychmiast mu odpowiedziałem, odsyłając to, o co prosił. List m&oacute;j proszę przeczytać w części Boguckiemu, z warunkiem, ażeby nic nie wspominał o tym, że jest list ode mnie, Wyrzykowskiemu, gdyż on by chciał koniecznie przeczytać i wtedy przeczytał[by] o swoim wyroku. 
 Pan Sadowiński, będąc tutaj, chciał być w Częstochowie, ale nie wiem, czy to przyprowadził do skutku. Dziwi mię to tylko mocno, że był tak niełaskaw na mnie. Ja kilka razy zachodziłem doń, alem go nie zastawał. 
 W Konserwatorium nieźle mi idzie, o ile mi się zdaje, zaczynam sobie naprawiać opinię i, daj mi Boże, wszystkie moje cele osiągnąć, bo zdaje mi [się], żem już trochę wycierpiał za swoje nieposłuszeństwo. Teraz akompaniuję na koncertach Konserwatorium i czasami tam parę rubli się dostanie. 
 Kątski widocznie zapomina dawne dzieje i jest cokolwieczek łaskawszy. Całuję po tysiąc razy ręce i nogi najdroższego Ojca i przepraszam za sp&oacute;źnione życzenia, zawsze kochający syn 
 Ignacy Paderewski 
 &nbsp; 
 Kochaną Antosieczkę całuję serdecznie oraz wszystkich, a wszystkich domowych. Boguckiemu i wszystkim znajomym ukłony zasyłam, a Szmulowi proszę powiedzieć, że ja mam pamięć. 
 [PS] Byłem w tej chwili u Nejmarka. Bilet&oacute;w jeszcze nie ma, ale jak będą, natychmiast wyszlą. Co się tyczy premiowej pożyczki, to on prosi, ażeby Ojciec do kogo znajomego wysłał te kwity, a gdy mu zwr&oacute;cone będą, on natychmiast odda. To proszę do Edwarda Kerntopfa przysłać lub na moje imię, a natychmiast wyszlemy. ",
1021,['Ignacy Jan Paderewski'],['Jan Paderewski'],Warszawa,,1878-02-28,1878-02-28,"[Warszawa, 28 lutego 1878]",Do Ojca," Najdroższy M&oacute;j Ojcze! 
 List i pieniądze otrzymałem, za kt&oacute;re niewymownie dziękuję. Ubranie mam już zrobione, ale musiałem za zamianę materiału na spodnie dopłacić 2 ruble i do roboty dołożyłem swoich kilka rubli. Pan Edward wyjechał na parę dni w Łomżyńskie i dlatego list oraz bilet odebrany od Nejmarka wysyła Henryk. 
 Kiedym sarnę odwi&oacute;zł Kątskiemu, ten w godzinę wezwał mię do siebie i z początku zaczął m&oacute;wić o numerze, kt&oacute;ry chciał, żebym odegrał na koncercie (grałem go w niedzielę, nawet dwa, bo septet Humlla i 2 kawałki solo z powodzeniem) w sali Resursy Obywatelskiej. P&oacute;źniej mię się zapytał, co to jest, com ofiarował. Ja mu odpowiedziałem, że to jest sarna od Ojca; oto są jego słowa: &bdquo;proszę wyrazić Ojcu moje podziękowanie za jego grzeczność i pamięć o mnie&rdquo; (i kilka razy mi za nią dziękował). 
 Bardzo dużo mam pracy, chciałbym szczerze odzyskać z czasem to, com stracił, ale mi jakoś zdrowie nie dopisuje. Ciągle choruję na gardło, bo mam chroniczne zapalenie gardła i jakoś się z tego wyleczyć nie mogę. Przy tym obawy o moją chorobę zamącają mi spok&oacute;j i często nawet pracować nie dają &ndash; czemu ja, Boże, nie mam już dawnego zdrowia? Ale może jakoś Pan B&oacute;g da. 
 Kerntopfowie dziękują za pieniądze i ukłony zasyłają. Henryk za przesyłkę biletu zapłacił 1 r[s.] 90 kop., proszę mu ich nie odsyłać, ja mu oddam. Dostałem lekcję, kt&oacute;ra mi wystarczy na moje potrzeby. 
 Może tam już Ojciec otrzymał odpowiedzi na moje listy do Wuja, Ciotki, to mi kochany Ojciec co z tego zakomunikuje. 
 Po raz drugi dziękuję najdroższemu Ojcu za pamięć i przysłanie pieniędzy, ale zarazem proszę najserdeczniej o rozpoczęcie kuracji na bok; zdrowie to wszak najdroższa rzecz. Otrzymałem znowu list od Romana, na kt&oacute;ry, dla braku czasu, nie mogłem odpowiedzieć. Proszę mu, przy widzeniu się, ukłony załączyć. Wszystkim domowym, Antosi, do kt&oacute;rej karteczkę załączam, Mamie, J&oacute;ziowi, Stasiowi i Mani za ich pamięć dziękując, przesyłam serdeczne pocałowania oraz Dziaduniowi, panu Babiańskiemu, panu Boguckiemu serdeczne ukłony zasyłam r&oacute;wnież, jak i nieszczęśliwemu Wyrzykowskiemu, nad kt&oacute;rym oby się B&oacute;g zlitował. 
 Wszystkim sudyłkowskim, Sadowińskim, Szmulowi, ukłony zasyłam. A tymczasem ściskam po tysiąc razy drogocenne ręce kochanego Ojca, kochający syn 
 Ignacy Paderewski 
 &nbsp; 
 PS Konserwatorium nie daje najmniejszych prerogatyw od wojskowej powinności. ",
1022,['Piotr Sowiński'],['Jan Paderewski'],Dubiśne,,1878-03-13,1878-03-13,"Dubiśne, 13 marca [1878]",Piotr Sowiński do Jana Paderewskiego," Panie Paderewski, Dobrodzieju, 
 List Pański odebrałem w 11 dni z Zasławia, dzięki Bogu, że zdrowie Panu służy, wytrzymuje Pan dzielnie te kłopoty, te zgryzoty codzienne, kt&oacute;re zabijają zdrowie, życie, gdybyż to jeszcze za własne interessa i z swojej winy popełnione &ndash; ale za cudze jest to jakieś nasłanie, jaka to niesprawiedliwość; nie ten cierpi, kt&oacute;ren jest sprawcą cudzych krzywd ciężkich, ale najniewinniejszy &ndash; świat się przewraca. Dawniej co było cnotą, dziś jest zbrodnią. Zbrodnia każda przerobiła się w cnotę. Nie m&oacute;wmy Panie już, ani myślmy o tych wszystkich niedolach otaczających człowieka, one same nas się uczepiły od kolebki i będą nam towarzyszyć w rosnącej liczbie do grobu. 
 Chwała Bogu, że ma Pan w swoich ciężkich zgryzotach chwilę wolną zapomnienia o nich, gdy wspomni sobie o Ignasiu, że zrozumiał życzenia Pańskie i oddaje się pracy. Żeby mu Nieba pomogły, żeby nie upadł na duchu i trwał ciągle w tej chęci korzystania z odbieranych nauk. Żeby mi B&oacute;g pozwolił życia, żebym ja się m&oacute;gł doczekać tych kilka lat, w kt&oacute;rych ma przebiec ten kurs nauki, i widzieć, i słyszeć grającego, jakby moje serce było napełnione słodkim rozrzewnieniem, widząc nadzieje tak miłe dla Pana spełnione. 
 Moje zdrowie w si&oacute;dmym tygodniu bardzo mało się polepszyło, wiele rzeczy brak do niego. Jeszcze na powietrze nie wychodzę. Doktor zakazał &ndash; jak będzie ciepło, wtedy będę m&oacute;gł wyjść &ndash; jeżeli będzie życie, bo ja coś nie wierzę w przyjście tego zdrowia. Dlaczegoż nie jest co dzień lepiej [?] Są jakieś przyczyny szwankujące mu. Doktora tak trudno złapać, u nas epidemia; starzy umierają na ospę, a dzieci najwięcej: szkarlatyna. I ja nią byłem dotknięty. Z niej za pomocą lekarstwa uwolniłem się, ale została pełna gęba ranek, co zawsze jej towarzyszą. Cztery tygodnie czasu upłynęło, nim się ich pozbyłem. Wielką miałem przyjemność z niemi, a powierzchownych środk&oacute;w, pijawki, wizykatorye, &lt;?&gt; , bańki, to mię dojadły do żywego, nieprzyzwyczajonego do lekarstw, do leżenia w ł&oacute;żku &ndash; chorowałem, miałem wtenczas lat 10, a teraz w 73. roku życia, taką przestrzeń czasu byłem zdr&oacute;w. Opr&oacute;cz takie małe dolegliwości jak b&oacute;l zęb&oacute;w, b&oacute;l żołądka, a b&oacute;l ocz&oacute;w, b&oacute;l usz&oacute;w, w takich chorobach można chodzić, jeździć i tak się robiło, a tu zapalenie silne barku z reumatyzmem. Języka i trochę było tam m&oacute;zgu w głowie i tego także, i szkarlatyna w dodatku. 
 Robi mi Pan tak miłą dla serca mego obietnicę poświęcenia kilka chwil bytności swojej u nas, czekam z upragnieniem poprawienia się drogi, a będę w dzień wyglądał kochanego Pana. Powiadają, że błoto stężało na drodze, tylko przeprawa po miasteczkach naszych ma być ostrożna. 
 Polecając się Jego przyjaźni i dobrej pamięci, zostaję życzliwym i prawdziwym przyjacielem, 
 P. Sowiński 
 &nbsp; 
 Moja żona Anielka i ja dołączamy ukłony Pani Dobrodziejce. 
 Przyłączam kilka sł&oacute;w do Ignasia. Pan będzie łaskaw, przeczyta. Może uzna, że za dużo morał&oacute;w, to niech Pan nie przesyła, bo i Pan najpewniej mu je daje, żeby nie zrazić chłopca, żeby nie stracił przywiązania, jakie ma do mnie. ",
1494,['Breitkopf & Härtel company'],['Izabella Barcińska'],Lipsk,Warszawa,1878-04-12,,12 kwietnia 1878,List firmy Breitkopf & Härtel do Izabelli Barcińskiej, Szanowna Pani! Załączamy dla Pani nasz pierwszy opublikowany tom […] ," List firmy Breitkopf &amp; Härtel do Izabelli Barcińskiej w Warszawie, „Hochgeehrte Frau! | In Anlage uns bande beehren wir uns Ihnen den | sachen erschienenen ersten Band [...]”, sygn.: „Breitkopf u Härtel”, Lipsk, 12\/04\/1878, s. 4. "
1023,['Ignacy Jan Paderewski'],['Jan Paderewski'],Warszawa,,1878-09-23,1878-09-23,"Warszawa, 11\/23 września 1878",Do Ojca," Najdroższy Ojcze! 
 Wstrzymywałem się dni kilka z pisaniem listu, chcąc Ojcu coś pewnego donieść o tym, com tu zrobił. List niniejszy nie zadowoli Ojca kochanego pod żadnym pozorem, gdyż najprz&oacute;d rozpocząłem swą działalność w Warszawie od baniek (ale nie z nosa), kt&oacute;re z przepisu lekarza kazałem był sobie postawić. Obecnie jestem niezdr&oacute;w, silne zakażenie się mam, i z domu wieczorami nie wolno mi wychodzić, nie wiem, jak to długo potrwa. 
 Kątskiego nie ma w Warszawie, jest jeszcze w Paryżu, gdzie występował na Rosyjskim Koncercie, z wielkim powodzeniem. Posady nauczycielskie są zapełnione, jedna tymczasowo, bo do przyjazdu Dyrektora, kt&oacute;ry ostatecznie naznaczy na nią nauczyciela. Posada ta daje 300 rs. rocznie, nie wiem, czy odda mi ją Kątski, ja będę się bardzo o nią starać, lecz do przyjazdu Kątskiego, kt&oacute;ry nastąpi za jakie dwa tygodnie, muszę pozostawać bezczynnie. 
 Lekcji jeszcze żadnej nie dostałem, gdyż wszystkie początki są trudne; tym bardziej, [że] ja mam kaszel, nie wychodzę więc z domu, a to mi jeszcze więcej szukanie lekcji utrudnia. 
 Z pieniędzy moich po kupieniu kapelusza, bielizny, innych niezbędnych rzeczy oraz po daniu krawcowi 25 rubli pozostało mi tylko 6 rs.; ł&oacute;żka już nie mogłem kupić, tym bardziej że zapłaciłem tutaj dłużek 10 rs. 80 kop. 
 &Agrave; propos krawca wypada wcale nieładna historia, ugodziłem go na wszystko za pięćdziesiąt dwa ruble, na palto i na garnitur szary wystarcza materiału, lecz na spodnie czarne i na szare stanowczo materiału nie wystarczy, a z tego, co na frak, będzie frak, ale bez kamizelki (ja zaś kamizelki czarnej swojej już nosić nie mogę). Dlatego odsyłam kort na dwie pary spodni do Ojca, z prośbą o odmienienie go na inny, to jest na większą ilość, gdyż korty są bardzo ładne, tylko że za mało, bo jest na spodnie po 1,5 arszyna, wtedy kiedy potrzeba na spodnie moje 2 łokcie i ćwierć. W Sławucie obowiązani są przyjąć na powr&oacute;t ten materiał, gdyż Ojciec się pytał, ile potrzeba, a oni m&oacute;wili, że 1,5 arszyna. 
 Pani Kertnopf [sic!] chciała odkupić ten materiał dla J&oacute;zia, ale się pokazało, że i dla niego za mało. Ja tymczasem nie mam w czym chodzić, bo w moich spodniach i pokazać się nie mogę, więc gdyby to kochanego Ojca nie utrudzało zbytecznie, prosiłbym, ażeby jak najprędzej można było z tym się załatwić i zarazem wziąć na kamizelkę. Na kamizelkę może jaka resztka i w Szepet&oacute;wce się znajdzie, a to wszystko przez pocztę wysłać najlepiej będzie. 
 Tymczasem ulokowałem się u poczciwych Kerntopf&oacute;w, ale pomimo ich całej zacności jest mi tu diablo niewygodnie, nie jestem zależny od siebie, nie mam osobnego kąta, nie mogę nikogo przyjąć u siebie, a to już dla mnie nie wypada. Tak że potrzeba będzie wyszukać sobie jakie mieszkanie, a tymczasem do miesiąca wypadnie mi tutaj przemieszkać. Jeżeli to objęcie przeze mnie posady przyjdzie do skutku, to będę musiał wziąć tytułem pożyczki 50 rubli ze złożonych u Ojca 100 rubli, gdyż na urządzenie się z mieszkaniem będę potrzebować i krawcowi za miesiąc najdalej obowiązałem się oddać. 
 Żyć tutaj potrzeba, a zarobki od razu wstępującemu w szranki działalności nauczycielskiej niełatwo przychodzą. Profesorowie niekt&oacute;rzy bardzo mało jeszcze mają lekcji, bo cała ta lepsza publiczność dopiero przyjeżdżać zaczyna. Pieniądze, o kt&oacute;rych mowa, będę m&oacute;gł oddawać po 25 rubli co miesiąc, jakby to nie było dla mnie uciążliwym. Tyle jest sł&oacute;w ewangelii na dzień dzisiejszy. 
 Jeżeliby nawet prędzej Kątski przyjechał, to natychmiast pośpieszę listownie zawiadomić o tym, czym by się nie skończyła moja z nim pogadanka. W razie jeżeli to nie przyjdzie do skutku, oddaję się cały planom i zamysłom najdroższego Ojca, kt&oacute;re mię zawsze dobrze prowadziły. Tymczasem proszę znajomym, nawet w domu, nic nie wspominać o tym, co ja tu piszę, aż do stanowczego rezultatu, kt&oacute;ry powinien niebawem nastąpić. Gdyby to było możebnym, to prosiłbym o kupienie u kilku par nicianych skarpetek, jakie ona miała nawet zrobić, i zarazem spodziewam się wysłania tego materiału na 2 spodni i kamizelkę jak najprędzej; odmienić go będzie łatwo. 
 Spodziewając się, że kochany Ojciec, kt&oacute;ry tak wiele dla mnie robił, nie odm&oacute;wi mi tej bagatelki, przesyłam najszczersze pozdrowienia i pozostaję ciągle szczerze kochającym synem 
 Ignacy Paderewski 
 &nbsp; 
 Antosię i Mamę najserdeczniej ściskam i całą dziatwę r&oacute;wnież, Dziaduniowi, Babiańskiemu, serdeczne ukłony pannie Marii. Państwu Iwanowskim proszę ukłony zakomunikować ode mnie, Boguckiemu , Szmulowi gut szabes . ",
1496,['Maurycy Karasowski'],['Izabella Barcińska'],Drezno,Warszawa,1878-12-03,,3 grudnia 1878,List Maurycego Karasowskiego do Izabelli Barcińskiej, „Szanowna Pani. | Skończyłem już pracę moją ; Bjografja Chopina w 2 tomach […]” ," List Maurycego Karasowskiego do Izabelli Barcińskiej w Warszawie, „Szanowna Pani. | Skończyłem już pracę moją ; Bjografja Chopina w 2 tomach […]”, sygn.: „Maurycy Karasowski”, Drezno, 03\/12\/1876. s. 4. "
1024,['Ignacy Jan Paderewski'],['Jan Paderewski'],Warszawa,,1878-12-12,1878-12-12,"[Warszawa, przed 12 grudnia 1878]",Do Ojca," Najdroższy Ojcze! 
 Długo niepokojony brakiem wszelkich z domu wiadomości miałem wesele już za odbyte, gdy naraz list ukochanego Ojca wyrwał mię z nieprzyjemnych rozmyślań. List ten doszedł mię cokolwiek za p&oacute;źno, gdyż rozstałem [się] z zacną rodziną państwa Kerntopf, u kt&oacute;rych w żaden spos&oacute;b osobnego pokoju dostać nie mogłem. 
 Mieszkam obecnie przy ulicy Włodzimierskiej pod nr. 12 u państwa Adamowskich (bardzo zacnych ludzi). Mam ładny salon umeblowany, na III piętrze, z nędznym bardzo fortepianem, z usługą (bez stołu i oprania). Płacę 18 rs. miesięcznie. Blisko jest do Konserwatorium i jak na dzisiejsze ceny to bardzo tanio. 
 Jak mi się zdaje, z Kątskim jesteśmy bardzo dobrze. Chciałbym, żeby tak dalej było. Z klasą moją ciężko mi było z początku, bo to nie żarty 18 uczennic na 19-letniego młodzieńca, lecz jakoś teraz daję sobie radę. 
 Kerntopfom nic nie jestem winien. Zapłaciłem wszystko co do grosza. Bardzo żałuję, że się z nimi rozstałem. Poczciwy Edward często do mnie zagląda i reperuje tutejszy cymbał. 
 Lekcji mam dosyć i coraz lepsze idą, tak że teraz będę miał do 80 rubli miesięcznie; co prawda samo utrzymanie do 50 kosztować będzie, tak że na żadne oszczędności liczyć nie będę m&oacute;gł. Jednakże cała moja pozycja nie podoba mi się, tak dalej idąc, można zapomnieć to, do czego, p&oacute;ki czas, za pomocą talentu doszło się. Wolałbym jeszcze sam się uczyć, niźli drugich uczyć. 
 Co do mojej obecności na ślubie Antosi, to muszę postawić pewne warunki: oto będę na świętach, lecz tylko do dnia 31 grudnia (to jest 12 stycznia). Jeżeli w tym czasie się odbędzie, to dobrze, lecz p&oacute;źniej klasa moja ma examena p&oacute;łroczne i ja muszę &ndash; pod karą dymisji z Konserwatorium &ndash; być obecnym na nich. 
 W &bdquo;Kłosach&rdquo; żadnej szczeg&oacute;lnej krytyki nie było. Było to tylko zdanie prawie przez omyłkę napisane, bo kompozycję moją, kt&oacute;rą ja na mezzosopran napisałem, śpiewała pani Kamińska &ndash; alt i dlatego na głos ten było to za wysokie i wcale się nie wydało tak dobrze, jak na właściwy. Dobry m&oacute;j znajomy, pan Stattler, nie wiedząc nic o tym, napisał bez ceremonii, że &bdquo;w kompozycji pana Paderewskiego pani Kamińska miała niemałą trudność, łamiąc się z niewłaściwościami na głos pisanymi; jest to wada, kt&oacute;rą og&oacute;lnie grzeszą pr&oacute;bujący sił swych kompozytorowie&rdquo;. Tak wielkiej w tym krytyki nie ma. W innych pismach bardzo pochlebnie o mnie wyrażano się. 
 Garnitur sw&oacute;j już tęgo zniszczyłem, tak że w spodniach już nie chodzę, tylkom sobie kupił nowe. Zegarek dla Antosi przywiozę na święta. List ten piszę w nocy, gdyż w dzień ani chwilki nie mam czasu i dlatego, jeśli jest za kr&oacute;tki, to niech najdroższy Ojciec wybaczy.&nbsp; 
 Państwu Iwanowskim proszę ode mnie najpiękniejsze ukłony oświadczyć. Mamę uściskać sto razy, Antosieczkę biedną serdecznie ucałować, całą dziatwę r&oacute;wnież, a mnie proszę uznać za zawsze kochającego syna, jakim ściskając ręce i nogi najdroższego Ojca pozostaję 
 Ignacy Paderewski 
 &nbsp; 
 [PS] Panu Boguckiemu, panu Babiańskiemu ukłony zasyłam, Dziadunia ręce całuję, Szmulowi ukłon łączę.&nbsp; ",
1025,['Ignacy Jan Paderewski'],['Jan Paderewski'],Warszawa,,1879-01-30,1879-01-30,"[Warszawa, 30 stycznia 1879]",Do Ojca," Najdroższy Ojcze! 
 Korzystając ze sposobności i chwilki czasu, jakie mam, piszę do Ojca naprędce i staram się donieść, co następuje. Oto przez cały czas po powrocie moim z domu zajmowaliśmy się z Rutkowskim urządzeniem koncertu na korzyść rodziny po Czarnomskim. Kosztował on nas wiele czasu i pieniędzy, ale świetnie się udał, bo w małej salce przyni&oacute;sł 783 rs. 95 kop. na czysto. Pisma nadzwyczajne nam oddają pochwały i ja zaś w tym tygodniu grałem aż na trzech koncertach, więc może sobie Ojciec wyobrazić, jak byłem zajęty. 
 Examen mojej klasy powi&oacute;dł się wyśmienicie, oddano mi pochwały; zapewne to uraduje kochanego Ojca, kt&oacute;ry już jest trochę rozgniewanym za moje dotychczasowe milczenie. Obszerniejszy list napiszę za dni parę i w nim będę m&oacute;gł zakomunikować więcej szczeg&oacute;ł&oacute;w o mojej działalności. Tymczasem przystępuję do prośby, kt&oacute;rą za moim pośrednictwem pan Bylczyński do Ojca zanosi. Polega ona na tym, ażeby Ojciec był łaskaw wydostać z Kaznaczejstwa kopię wyroku Senatu przysądzaj[ąc]ego Szaszkiewiczom wygraną procesu ostatniego z Rządem. Kopię tę Ojciec będzie łaskaw wysłać na moje imię, jeżeli to jest możliwe. Ja sam jestem trochę niezdr&oacute;w. O fortepianie nie mam co pisać, gdyż Kerntopf poczciwy aż nadto się o tym rozpisał. 
 Nadzwyczaj mię zmartwiła wiadomość o stanie zdrowia Matki, jakkolwiek z drugiej strony jest ona pocieszającą, gdyż zawsze jest lepiej. Serdecznie życząc Mamie zdrowia, zadawalniam się na dziś przesłaniem Wam wszystkim najszczerszych moich pozdrowień i uściśnięciem rąk i n&oacute;g najdroższego mojego Ojca. Antosię serdecznie całuję. 
 Ignacy Paderewski ",
1026,['Ignacy Jan Paderewski'],['Jan Paderewski'],Warszawa,,1879-02-26,1879-02-26,"Warszawa, 14\/26 lutego 1879",Do Ojca," Najdroższy Ojcze! 
 Od kilku tygodni pozostaję w ciągłej niespokojności o to, co się w domu dzieje. Na list m&oacute;j pisany przed imieninami ukochanego Ojca nie otrzymałem żadnej odpowiedzi. Nie rozumiem, co to znaczy, czyżby Ojciec był na mnie zagniewany? Teraz zn&oacute;w na telegram m&oacute;j nie otrzymałem żadnej odpowiedzi. Wszystko to mnie dziwi i niepokoi zarazem. Muszę więc zapytać Ojca, jak się ma zdrowie Mamy i całego domu, czy wesele Antosi kochanej już się odbyło? O niczym mi nie doniesiono, tak jakby mnie to wcale nie obchodziło. 
 Ja byłem bardzo niezdr&oacute;w, mam dużo pracy, latałem po fatalnie paskudnym powietrzu, zaziębiłem [się] tak, żem się obawiał poważniejszej choroby, lecz teraz jestem dobrze. 
 Pomimo moich najszczerszych chęci na czwartego lutego przyjechać nie mogłem, gdyż mi proponowano, ażebym dał za siebie zastępcę, a ponieważ ja go znaleźć nie mogłem, więc naturalnie urlopu mi nie dano. Sądzę, że chociaż wesele już się odbyło, to tak Władysław, jak i Antosia najdroższa powinni mnie mieć za wytłumaczonego, gdyż B&oacute;g mi świadkiem, iż najszczersze ku temu miałem chęci. Przy tym muszę donieść, iż z Kątskim miałem malutkie zajście. Jesteśmy teraz na najlepszej stopie co prawda, lecz wtedy tak było, że o urlop śmiało dobijać się nie mogłem. 
 Mnie jak dotychczas powodzi się nieźle. Przez cały styczeń wprawdzie nie miałem wcale zarobku, gdyż examina ciągłe w Konserwatorium, i zresztą urządzenie koncertu na Czarnomskich stanęły mi na przeszkodzie ku dawaniu lekcji. Tak że teraz muszę odrabiać to, com był stracił w styczniu, i to odrabiam z jak największym zapałem. 
 Grywam często na koncertach ze znacznym powodzeniem. Daj Boże, ażeby mi nadal oddawano takie pochwały, jakie teraz w pismach może i Inżynierostwo czytali. Chowam u siebie numery tych gazet, w kt&oacute;rych wspominano o mnie i kt&oacute;re przy widzeniu się z najdroższym Ojcem z prawdziwą przyjemnością pokażę. Sądzę, że i dla Ojca nieprzyjemnym to nie będzie. 
 Czytam teraz trochę, gram, komponuję i, o ile mi się zdaje, robię jakie takie postępy, lecz ciągła obawa o to, ażebym nie zmarnował swojego talentu, przeszkadza mi w pracy. Och! Ojcze! Jakbym chciał serdecznie usunąć ją od siebie. Wyjazd za granicę byłby dla mnie rzeczą zbawienną, lecz c&oacute;ż, kiedy o tym i marzyć nie mogę, a szkoda. 
 W Konserwatorium naszym zaszło kilka zmian. Dostaliśmy nowych dw&oacute;ch profesor&oacute;w fortepianu, pan&oacute;w Szlecera i Lewitę. Obaj dobrzy wirtuozi, szczeg&oacute;lniej Szlecer, kt&oacute;rego brat za pośrednictwem stosunk&oacute;w, jakie miał (gdyż już nie żyje), wyrobił razem z Kątskim to, że teraz Konserwatorium nasze będzie nosić nazwę Cesarskiego i będzie korzystać ze wszystkich praw i przywilej&oacute;w Moskiewskiemu i Petersburgskiemu Konserwatorium nadanych. Jest to bardzo pożądanym i w prędkim czasie przyjdzie do skutku. 
 Na fortepianie Ojca gram już od miesiąca prawie. Jest to prześliczny instrumencik, jedna sobie og&oacute;lne pochwały i sądzę, że Ojcu i Mamie r&oacute;wnież bardzo się podoba; ja zaś tyle na tym korzystam, że grywam z przyjemnością o wiele więcej niż dawniej. Kerntopf obiecuje mi ten wziąć, a jeszcze lepszy mi wstawić. 
 Nie mam o sobie nic więcej do nadmienienia, więc kończę sw&oacute;j list. Obiecuję dalsze, o ile można, najczęściej pisywać, a prosząc usilnie o śpieszną wiadomość o sobie i wszystkich domowych, pozostaję zawsze wdzięcznym i kochającym synem 
 Ignacy Paderewski 
 &nbsp; 
 [PS 1.] Wszystkim domowym wraz z życzeniami zdrowia łączę serdeczne uściski. Państwu Iwanowskim przy widzeniu się proszę oświadczyć moje serdeczne uszanowanie. Boguckiemu i Szmulowi, tym dw&oacute;m wybitniejszym osobistościom Sudyłkowa, przesyłam ukłony. Ubranie już mam zrobione. 
 [PS 2.] Sarna, gdyby była, bardzo by się przydała, a jeżeli Ojciec ma zamiar ją nadesłać, to prosiłbym o załączenie zapomnianych skarpetek i ze dw&oacute;ch prześcieradeł, bo brak ich dotkliwie uczuwać mi się daje. ",
1027,['Ignacy Jan Paderewski'],['Jan Paderewski'],Warszawa,,1879-04-08,1879-04-08,"Warszawa, 8 kwietnia 1879",Do Ojca," Najdroższy Ojcze! 
 Zapewne list m&oacute;j zastanie Cię trochę zagniewanym na leniucha, kt&oacute;ry chwili czasu nie znajdzie, by do swojego ukochanego Ojca napisać. Tak źle nie jest, lenistwem się nie tłumaczę w tej chwili, gdyż prawdziwie jestem ciągle prawie rozrywany, na jakieś koncerty, wieczory itp. do tego stopnia, że prawie chwili spoczynku znaleźć nie mogę. 
 Od ostatniego mego listu grałem już na trzech koncertach publicznych i wszędzie z wielkim powodzeniem (jakże to szczęśliwie!), a mianowicie: na dw&oacute;ch koncertach popularnych oraz na koncercie Nikołajewa (pierwszego tenora Opery Moskiewskiej) wraz ze znanym skrzypkiem Barcewiczem. Obydwaj mieliśmy wielkie powodzenie; na koncercie Friemana występowałem także. 
 O wszystkich tych koncertach zachowuję recenzje u siebie, kt&oacute;re kochanego Ojca zapewne bardzo ucieszą. Mocno żałuję, że ich Ojcu teraz nie mogę zakomunikować, gdyż ku wielkiemu mojemu zmartwieniu na święta przyjechać nie jestem w możności. Niechże mi Ojciec nie weźmie tego za złe. Na zapytanie &bdquo;jakże idą moje kompozycje?&rdquo; odpowiadam, że za parę dni pierwsza z nich wyjdzie z druku; natychmiast potem postaram się ją najdroższemu Ojcu przysłać. 
 Zarębski miał tutaj dwa dobre koncerty; nadzwyczajnego powodzenia nie miał, gdyż krytyka bardzo niechętnie go przyjęła i tylko grę jego żony dość wychwalała. Najlepszą recenzję ja mu napisałem w &bdquo;Kurierze Porannym&rdquo;, gdyż chwilowo zastąpiłem krytyka z tego pisma. 
 Dwuklawiaturowy fortepian jest to osobliwość bardzo nieprzystępna, co prawda, lecz może mieć przyszłość. Fortepian ten, na kt&oacute;rym grał Zarębski, ma nędzny ton i jeszcze jest nieudoskonalonym wynalazkiem, tak więc że zbyt korzystnie się przedstawić nie m&oacute;gł. Na wieczorze artystycznym u F. Gebethnera grałem Etude Schl&ouml;zera. Był tam Zarębski, grał także, a gra moja bardzo mu się spodobała. 
 Tyle nowin &ndash; na dziś dość tego. Na święta przybyć nie mogę, lecz myśl moja będzie wśr&oacute;d was i życzenia, kt&oacute;re Tobie, Ojcze najdroższy, składam i całej naszej rodzinie, oby się wszystkie ziściły! 
 List ten kończę serdecznym pozdrowieniem, jakie przesyłam całemu domowi, zawsze kochający 
 Ignacy Paderewski 
 &nbsp; 
 [PS] A teraz dawnym trybem potrzebuję załączyć ukłony dobrym znajomym i życzliwym, a najprz&oacute;d państwu Iwanowskim, a p&oacute;źniej wszystkim innym, kt&oacute;rych jest dość pokaźna liczba. Teofilka ściskam. Szmulowi gut pejsach . ",
1478,['Władysław Żeleński'],['Izabella Barcińska'],Warszawa,,1879-04-09,,"[Warszawa], 09\/04\/[1]879",List Władysława Żeleńskiego do Izabelli Barcińskiej," „Szanowna Pani Dobrodziejko! | Byłem sam, prosząc Szanowną Panią [...]”, sygn.: „WŻeleński”, [Warszawa], środa, 9\/04\/[1]879, s. 4. "," List Władysława Żeleńskiego do Izabelli Barcińskiej w Warszawie, „Szanowna Pani Dobrodziejko! | Byłem sam, prosząc Szanowną Panią [...]”, sygn.: „WŻeleński”, [Warszawa], środa, 9\/04\/[1]879, s. 4. "
1028,['Ignacy Jan Paderewski'],['Jan Paderewski'],Warszawa,,1879-04-28,1879-04-28,"Warszawa, 28 kwietnia 1879",Do Ojca," Najdroższy Ojcze! 
 Nie rozumiem, dla jakich powod&oacute;w na list m&oacute;j przedwielkanocny dotychczas żadnej nie otrzymuję odpowiedzi. Smuci mię to i niepokoi zarazem, bo czyżby nieobecność moja podczas świąt mogła się stać do tego powodem? Fundusze moje znajdowały się w niezbyt pomyślnym stanie, jednym słowem zapadły na zdrowiu i dlatego, w celu czysto kuracyjnym, udałem się do Płocka, gdzie ze znacznym powodzeniem moralnym dałem koncert. Zasypano mnie oklaskami, lecz przez wzgląd na fatalną pogodę zbyt świetnych rezultat&oacute;w osiągnąć nie mogłem i pozostało mi ledwie siedemnaście rs. z koncertu. 
 Z powodu tych zabaw karnawałowych i wielkopostnych wieczork&oacute;w zaniedbałem się trochę w pracy, lecz teraz przychodzę do siebie i z prawdziwą przyjemnością pisuję i grywam po parę godzin. Opr&oacute;cz tego biorę lekcje polskiego języka, kt&oacute;rego znajomość jest mi niezbędną, i to mi zabiera wiele czasu, kt&oacute;rego, niestety, mam tak niewiele. 
 Ojcze Kochany! Teraz mam do Ciebie prośbę, a mianowicie żebyś tak za miesiąc raczył do mnie przyjechać. Niewiele to Ojca będzie kosztowało, a czas chyba się znajdzie. M&oacute;wić zaś o radości, jaką tym mi Ojciec sprawi, będzie tu zbytecznym. Spodziewam się, że kochającemu synowi nie zechce Ojciec odm&oacute;wić tej łaski. 
 Niewiele o sobie mam do doniesienia i dlatego kończę m&oacute;j list, przesyłając serdeczne pocałunki całej naszej rodzinie, a ściskając ręce i nogi mego najdroższego Ojca 
 Ignacy Paderewski 
 &nbsp; 
 PS Proszę mi natychmiast odpisać, czy też doszedł Ojca list m&oacute;j ostatni. Wszystkim znajomym załączam serdeczne pozdrowienia. 
 W chwili gdy list skończyłem, wręczono mi pismo najdroższego Ojca. Dziękuję za nie serdecznie. Obojętność Antosi odczuwam po trosze, gdyż na list sw&oacute;j nie otrzymałem żadnej odpowiedzi, zapewne mąż wpływ wywierać musi. Co prawda małżeństwo jej wcale mi się nie podoba, lecz jako nieletni, więc w sprawie tej głosu przed czasem podnosić nie śmiałem. 
 O nutach wkr&oacute;tce prześlę wiadomość, a teraz prośbę swą wyrażoną wyżej powtarzam jeszcze i dołączam drugą, a mianowicie o rychłą odpowiedź. ",
1029,['Ignacy Jan Paderewski'],['Jan Paderewski'],Warszawa,,1879-07-02,1879-07-02,"[Warszawa, 2 lipca 1879]",Do Ojca," Najdroższy Ojcze! 
 Dotychczas miałem tak wiele zajęcia, że prawdziwie niepodobna mi było choć kilka sł&oacute;wek nakreślić do swoich. Dziś komunikuję Ojcu przykrą wiadomość, że Kątski przeni&oacute;sł się do wieczności w niedzielę rano, w sam dzień zamknięcia roku szkolnego. I tak sława, zaszczyty, tytuły, wszystko to zamknięte w ponurej trumnie, w kt&oacute;rej go spokojnym nieprzyjaciele nie zostawiają. Mam tu na myśli niekt&oacute;re czasopisma, co pełne dziwnej nienawiści nekrologi jego pomieściły. Jutro odbędzie się pogrzeb, zapewne wspaniale i uroczyście, gdyż na to w zupełności zasłużył. 
 Examen mojej klasy nader świetnie przypadł; prawie wszystkie uczennice dostały promocje, nieboszczyk bardzo serdecznie mi dziękował [sic!] za tak wzorowe prowadzenie klasy, wszyscy mi winszowali, a uczennice moje podały zbiorowo prośbę do Zarządu, ażeby je do innej klasy nie przenoszono, byleby tylko zostały u mnie. 
 Jutro po pogrzebie wyjeżdżam do Nowego Miasta z G&oacute;rskim, skąd prawdopodobnie wyślę to pismo. Dlatego dziś nie piszę długo, gdyż jestem fatalnie znużony i jeszcze pakować się muszę. 
 Numer Ojca wygrał stawkę na loterii, tabelkę jej miałem, lecz gdzieś mi się zagubiła, tak że odnaleźć jej nie mogłem. Sądzę jednak, że po napisaniu do kolektora, u kt&oacute;rego bilet był wzięty, trudności w wypłacie pieniędzy robić nie będą. 
 Z Nowego Miasta udajemy się do Druskiennik, skąd nie omieszkam Ojcu donieść o powodzeniu naszych koncert&oacute;w. Dziś jeszcze donoszę, że wyjeżdżam z okropnym kaszlem i jestem mocno cierpiący. 
 Fortepian zapewne w tym tygodniu będzie wysłany, gdyż ode mnie już go wyniesiono, nie będę miał na czym grać i gł&oacute;wnie dla tej przyczyny trzeba na miejscu robić starania o passport za granicę, na rok jeden czasu, kt&oacute;ry zapewne korzystnie spożytkuję. Przyjm[ij] najdroższy Ojcze serdeczne ucałowanie rąk Twych zacnych od szczerze wdzięcznego i kochającego syna 
 Ignacego Pader 
 &nbsp; 
 Całemu domowi i wszystkim znajomym serdeczne ukłony załączam. ",
1030,['Ignacy Jan Paderewski'],['Jan Paderewski'],Busko,,1879-07-21,1879-07-21,"Busko, 9\/21 lipca 1879",Do Ojca," Najdroższy Ojcze! 
 Wypełniając przyrzeczenie dane jeszcze w Warszawie, z każdej miejscowości, gdzie urządzamy koncert, piszę do drogiego Ojca, jakkolwiek krótko, lecz tyle, na ile się zdobyć mogę przy ciągłym zajęciu. 
 Busko, miasteczko, w którym obecnie przebywam, znajduje się w guberni kieleckiej, z dala od kolei żelaznej, a odznacza się słynnymi wodami mineralnymi, które ściągają bardzo liczną publiczność. Przybyliśmy tutaj 17, a już 19 urządzonym był koncert, który nam przyniósł 120 rs. 20 byliśmy w Solcu, [oddalonym] o 25 wiorst konno, i w dwie godziny po przybyciu na miejsce daliśmy koncert, który po opłaceniu wszelkich kosztów, jako to: podróży, jedzenia i picia dla koni i ludzi, przyniósł po 14 rubli. 
 Zaraz po koncercie wyjechaliśmy stamtąd i dziś, oczekując drugiego koncertu, który dopiero ma jutro nastąpić, piszę do ukochanego Ojca, donosząc Mu o wszystkim, co z nami zaszło. 
 Jak dotychczas wcale nam nieźle się powodzi, tak że mam nadzieję nie dołożyć do tej podróży. W marszrucie naszej leżą jeszcze Ciechocinek, Druskienniki, Libawa. Po odbytych koncertach w tych miejscowościach niezwłocznie przyjadę do domu, gdyż chciałbym kąpielami podtrzymać swoje zdrowie. 
 Jeżeli łaska, proszę napisać do mnie do Druskiennik. List można wysłać z adresem i nadpiskiem „do wostriebowanija”. Przy tym jeżeli kochany Ojciec może rozrządzać swym czasem, to prosiłbym o porozumienie z panem Sadowińskim o koncert w Sławucie. Nadmieniam jednak, że jeżeli na 120 rs. nie będę mógł liczyć, to ślicznie za koncert dziękuję. Już w ostateczności wolałbym coś w Zasławiu urządzić. 
 Ściskam serdecznie całą naszą Rodzinę, znajomym ukłony załączam. 
 Ojca drogiego ręce całuję. Kochający syn 
 Ignacy Paderewski ",
1031,['Ignacy Jan Paderewski'],['Jan Paderewski'],Warszawa,,1879-07-29,1879-07-29,"Warszawa, 29 lipca 1879",Do Ojca," Najdroższy Ojcze! 
 W tej chwili powracam z Ciechocinka, gdzie wczoraj jeszcze podczas koncertu grzmotami oklask&oacute;w przyjmowani byliśmy. Koncert świetnie się powi&oacute;dł. Powodzenia takiego nie pamiętają tam. Doch&oacute;d czysty wynosił 190 rs., wprawdzie koszta przejazdu, utrzymania &lt;powalają&gt; jeszcze ten czysty doch&oacute;d, ale pomimo to jestem z niego bardzo zadowolniony. 
 Jutro jedziemy do Druskiennik i Birsztan, skąd także napiszę (wszak to już jest czwarty m&oacute;j list w czasie tej podr&oacute;ży) i za jakie 10 lub 12 dni będę pod domową strzechą, gdzie spokojnie odpocznę po ogromie pracy, jaki &lt;przenoszę&gt;. 
 W dzień jeżdżę, wieczorem gram na koncercie, w nocy listy piszę, dlatego też tak kr&oacute;tko, gdyż odpocząć po drodze potrzebuję i ku wielkiemu zadowoleniu będę dziś spać u siebie w mieszkaniu. 
 Całuję ręce ukochanego Ojca, wszystkim ukłony i uściski 
 I. Paderewski ",
1032,['Ignacy Jan Paderewski'],['Jan Paderewski'],Warszawa,,1879-09-03,1879-09-03,"[Warszawa, przed 3 września 1879]",Do Ojca," Drogi Ojcze! 
 Zdrowo i szczęśliwie dojechałem do Warszawy, skąd pozwalam sobie obarczać na wstępie Ojca prośbą, o kt&oacute;rej zaraz coś powiem. Ot&oacute;ż najprz&oacute;d kazano mi w przeciągu dw&oacute;ch tygodni czasu wyrobić sobie passport, inaczej zmuszony byłbym zapłacić karę, a co gorsza, drugich na to narazić. Jeżeli więc nie utrudzi to drogiego Ojca, prosiłbym o przysłanie mi tymczasowo jakiegokolwiek dowodu, z załączeniem przy nim kwitu pocztowego, kt&oacute;ry zapomniałem w domu i kt&oacute;ry stanowi drugą część mej prośby. Ma on dla mnie wartość dziesięciu rubli, a o podobną sumkę nie jest łatwo. 
 Trzecią i ostatnią cząstką mej prośby jest wyr&oacute;b szewski, także w domu zapomniany, kt&oacute;ry po zaświadczeniu kompetentnego znawcy, pana Karasika, o jego całości, zechce mi Ojciec łaskawie przesłać. Sądzę, że passport można w jeden z but&oacute;w włożyć, w drugim zaś znajdzie się miejsce na słoik obiecanych mi przez Mamę konfitur. 
 Wypowiedziawszy już, o co mi idzie, przystępuję do rozmaitych doniesień, kt&oacute;re dla Ojca nie okażą się obojętnymi. Po powrocie do Warszawy dowiedziałem się o śmierci wielu moich znajomych; pomiędzy innymi poczciwy, ze wszech miar ceniony pan Dahlen, kt&oacute;rego Ojciec poznał, rozstał się z tym światem wskutek ukąszenia jakiejś jadowitej muchy. Wielce mnie ta strata obeszła. Raz, że to był m&oacute;j prawdziwy przyjaciel, po drugie był użytecznym dla wielu ludzi. 
 Drugą wiadomością jest to, iż dotychczas żadnego z kandydat&oacute;w na dyrektora nie zatwierdzono i nic pewnego o żadnym z nich powiedzieć nie można. Trzecią wiadomością jest proste doniesienie, iż żądanej książki o hodowaniu tytuniu jeszcze nie dostałem, lecz prześlę ją wkr&oacute;tce, razem z cennikiem obuwia i młoteczkami do fortepianu, o kt&oacute;re kochanej Mamie tak idzie. 
 Zaraz po przyjeździe zachorowałem był na żołądek, tak że ledwie teraz przychodzę do normalnego stanu. Lekcji dotychczas mam niewiele. Wprawdzie nie wszystkie jeszcze z moich uczennic poprzyjeżdżały, lecz te, kt&oacute;re są, zajęły mi czas natychmiast po moim powrocie, tak że w środę, w dwie godziny po przyjeździe do mieszkania, siedziałem już przy fortepianie i wybijałem takt. 
 Nic nie mam więcej do pisania. Wyznaję, iż szczerze bym się cieszył, gdyby to, o co proszę, prędko nastąpiło, jeżeli zaś nie &ndash; no to w każdym razie nie przeszkodzi mi być jak zwykle szczerze kochającym synem 
 Ignacy 
 &nbsp; 
 Domowych serdecznie ściskam, nie wyliczam ich, bo wiem, że drogi Ojciec da sobie z nimi rady. Znajomym wszystkim ukłony załączam. ",
1033,['Ignacy Jan Paderewski'],['Jan Paderewski'],Warszawa,,1879-09-28,1879-09-28,"[Warszawa, 28 września 1879]",Do Ojca," Drogi Ojcze! 
 Serdecznie dziękuję za list z passportem i buty z konfiturami. Przysłanie mi tego było bardzo na czasie. Buty już są w użyciu, a powinny być słodkie, gdyż jeden słoik został stłuczonym podczas podr&oacute;ży i znajdujące się w nim konfitury spoczęły na powierzchni but&oacute;w, kt&oacute;rym zapewne smakować musiał ten nowy rodzaj szuwaksu. 
 Dotychczas nie mogłem Ojcu odpisać, gdyż byłem bardzo zajęty. Występowałem w Tow[arzystwie] Muz[ycznym] na wieczorze środowym. Gra moja, jak powiadają, zrobiła sympatyczne wrażenie, pisma dość pochlebnie się wyrażają. Mam grać jutro i w przyszłą środę na takichże wieczorach, czyli koncertach, więc ja[k] drogi Ojciec widzi, bąk&oacute;w nie zbijam i czasu nazbyt wiele nie mam. 
 Byłem u tego p[ana] szewca, kt&oacute;ry mi powiedział, że za trzy pary żądanych przez Ojca bucik&oacute;w dziecinnych zapłacić trzeba od 9 do 10 rubli, kamasze zaś męskie kosztują 5 &frac12; do 6 rubli, damskie tyleż. Zdaje mi się, że to jest dość drogo. 
 Książki o uprawie tytuniu nigdzie znaleźć nie mogłem, chociaż przeszukałem we wszystkich księgarniach. Może można będzie dostać jej [sic!] w Rydze. Młoteczki za parę dni wyszlę, zapewne Mama ich wyczekuje. 
 Z nowin nic Ci Ojcze nie donoszę, chyba jako ciekawość to, że dyrektorem naszym został Zarzycki, o kt&oacute;rym jużeśmy trochę gawędzili. 
 Mam dużo pracy, dość lekcji, przy tym nad sobą wiele pracuję, więc mi Ojciec wybaczy, że tak kr&oacute;ciutko piszę, i to, o czym teraz chciałbym napisać, zostawię do przyszłego listu, kt&oacute;ry będzie obszerniejszym. 
 Wszystkich serdecznie ściskam 
 Ignacy ",
1034,['Ignacy Jan Paderewski'],['Jan Paderewski'],Warszawa,,1879-10-17,1879-10-17,"[Warszawa, 17 października 1879]",Do Ojca," Najdroższy Ojcze! 
 Dziwnym mi się wydaje to milczenie, jakie zapanowało w Sudyłkowie. Od dość dawna nie odbieram już żadnej wiadomości, poczytuję to jednak na karb zajęcia, kt&oacute;rego nawał ciągle Ojca prześladuje. 
 Mam się dobrze, jakkolwiek pracuję ogromnie, gdyż wstając o 8.00, nie kładę [się] spać wcześniej jak o 1.30 w nocy. 
 Obecnie zajęty jestem sprawą swojego passportu za granicę i jest to na dobrej drodze, lecz jak wszystko, co mego losu dotyczy, to gł&oacute;wnie zależy od kochanego Ojca. Idzie właśnie o wyrobienie świadectwa z &bdquo;prizywnago uczastka&rdquo;, że dopiero za rok staję do wojska, i świadectwa z policji, iż nie byłem pod jej nadzorem. Świadectwo z uczastku nazywają &bdquo;kwalifikacija&rdquo;. 
 Opr&oacute;cz powyższych świadectw będę zmuszony przedstawić patent z Konserwatorium oraz świadectwo obecnego dyrektora, przy tym poręczenie dw&oacute;ch miejscowych obywateli, iż się stawię na czas. Wszystko to razem mieć muszę najdalej za dwa tygodnie, gdyż potrzeba to przedstawić p[anu] Oberpolicmajstrowi, kt&oacute;ry od siebie przedstawi rzecz całą Monarszemu zatwierdzeniu. Cała ta manipulacja trwać będzie do dw&oacute;ch miesięcy czasu, a ponieważ chciałbym wyjechać do Berlina w styczniu koniecznie, przeto muszę działać z pośpiechem największym. Dlatego też proszę na wszystko drogiego Ojca o wyrobienie mi jak najprędzej powyższych świadectw, kt&oacute;re teraz stanowią o mojej przyszłości. 
 Uczę się na gwałt język&oacute;w: rosyjskiego, francuskiego i niemieckiego, przy tym trochę łaciny, i zdaje mi się, iż robię duże postępy. Kosztuje mnie to wiele, jednak nie tyle, ażebym się potrzebował zadłużać. W og&oacute;lności mam niezłe dochody, lecz przy tym szalone wydatki. Gł&oacute;wnie lekcje, kt&oacute;re biorę, nie pozwalają mi myśleć, ażebym m&oacute;gł sobie cośkolwiek zaoszczędzić na drogę. 
 Dotychczas, z powodu ociężałości poczciwego Kerntopfa, młoteczk&oacute;w obiecanych nie dostałem, lecz spodziewam się je wkr&oacute;tce wysłać; mam nadzieję, że mi Mama tego zwł&oacute;czenia za złe nie weźmie. 
 Nie mam czasu; spieszyć muszę z listem, gdyż mam wiele do zrobienia na jutro z moich lekcji, a więc, powtarzając raz jeszcze moją usilną prośbę, ściskam serdecznie ręce mego Dobroczyńcy i pozostaję szczerze kochającym synem 
 Ignacy 
 &nbsp; 
 Całe nasze domostwo serdecznie całuję. Państwu Iwanowskim oświadczam ukłony; proszę im donieść, że biedny Michałowski wzrok tracić zaczyna. Znajomym wszystkim ukłony łączę. ",
1035,['Ignacy Jan Paderewski'],['Jan Paderewski'],Warszawa,,1879-11-12,1879-11-12,"[Warszawa, 12 listopada 1879]",Do Ojca," Najdroższy Ojcze! 
 Pracuję ogromnie. Przy takiej nieustającej pracy trudno mi jest znaleźć czasu trochę na pisywanie list&oacute;w, nic więc dziwnego, że rzadko przesyłam o sobie wiadomości. 
 Dziś Ci, najdroższy Ojcze, donoszę, że w dniu swoich urodzin, tj. 25 października, wystąpiłem po raz pierwszy jako poważny kompozytor ze swoją Suitą , na koncercie śpiewaka Sąchockiego. Zostałem świetnie przyjęty tak przez prasę, jak i przez publiczność. Nabieram coraz więcej sławy, lekcji mam dużo; nie bywam nigdzie, opr&oacute;cz koncert&oacute;w, tylko pracuję ciągle i jeżeli mam prawdę powiedzieć &ndash; rzadko bywam z siebie zadowolonym. Chciałbym szczerze porzucić te mordujące lekcje, puścić się w świat dla nabycia nauki, pragnąłbym oddać się pracy tylko nad samym sobą, gdyż tak mi wiele jeszcze brakuje. Lecz c&oacute;ż, kiedy passportu nie mogę dostać. Jedyny środek na to milczeniem Ojca został sparaliżowany; i tak osiadłem ze swymi projektami na lodzie. Jednakże sąadzę, że gdyby nawet moje zamiary co do wyjazdu nie podobały się Ojcu, to przecież nic nie przeszkadzało napisać choć kilka sł&oacute;wek do mnie. Od pięciu tygodni nie odbieram z domu żadnych wiadomości, słusznie więc mogę być niespokojnym; proszę więc kochanego [Ojca] o napisanie mi jak najprędzej o wszystkim, co się w domu dzieje. 
 Wszystkim zasyłam ukłony i pozostaję prawdziwie wdzięcznym synem 
 Ignacy ",
1036,['Ignacy Jan Paderewski'],['Jan Paderewski'],Newel,,1879-12-25,1879-12-25,"Newel, 25 grudnia 1879",Do Ojca," Drogi Ojcze! 
 Zapewne przypominasz sobie, że kiedyś, gdym jeszcze dzieckiem był, wspominałeś żartobliwie o liście, w kt&oacute;rym miałem Cię prosić o błogosławieństwo. Ot&oacute;ż dziś nadchodzi chwila ważna mojego życia, albowiem, kochając i będąc kochanym, postanowiłem wstąpić w związki małżeńskie. 
 Odebrawszy z dobroczynnych rąk Twoich, ukochany Ojcze, staranne wychowanie, pozyskawszy dzięki Tobie stanowisko, wreszcie na każdym kroku i w każdej chwili odbierając dowody Twej opiekuńczej miłości, nie mogłem bez wiedzy Ojca, kt&oacute;remu wszystko zawdzięczam, zawrzeć tego związku. Jakkolwiek w Warszawie łatwo by mi to przyszło, jednakże nie widziałem przyczyny, dla kt&oacute;rej bym przed Tobą miał robić tajemnicę. A tak wiem o tym dobrze, że mnie kochasz, Ojcze, i że zrobisz wiele dla mojego szczęścia. A ja będę szczęśliwym! 
 Obecnie przeszkody żadne zajść nie mogą, chyba choroba lub coś podobnego, gdyż jestem w domu narzeczonej, oświadczyłem się jej matce i zostałem przyjęty. 
 Teraz wypada mi Ojcze zapoznać Cię z moją ukochaną: nosi imię nasze familijne Antoniny, nazwisko Korsak; ma lat dwadzieścia, zdrowie i urodę, ładne wychowanie, poczciwe zasady, jest katoliczką, a przy tym kocha mnie szalenie (miałem tego dowody). Przy tym dodać muszę, że nie jest biedną, z czasem będzie miała ze 30 tysięcy rubli, lecz na ten warunek nie rozliczam wcale, czego dowiodłem, prosząc Cię, Ojcze, o zapomogę przed wyjazdem w te strony. 
 Miłość moja trwa już od roku i przez ten czas właśnie, gdyby ona nie była prawdziwą, moglibyśmy się sobie wzajemnie naprzykrzyć, znudzić wreszcie; lecz inaczej się stało. Kochamy się coraz więcej, gdyż poznaliśmy się należycie i wszystkie zasady, myśli, cele nasze są skierowane ku jednemu punktowi, a mianowicie: wzajemnemu szczęściu. 
 Antosia moja wie o tym dobrze, że mi jeszcze wiele brakuje, że powinienem wyjechać za granicę, i nie tylko się temu nie sprzeciwia, lecz owszem, nakazuje mi sama, ażebym to uczynił. I tak w miesiąc po ślubie, a najdalej za dwa, wyjeżdżam za granicę, do Berlina, a może do Liszta, a ona pod dawnym nazwiskiem pozostaje w Warszawie i tam się kształci dalej w naukach. 
 Ślub nasz odbędzie się w tutejszym kościele, dziś właśnie daję na zapowiedzi. Wiele mię jednak martwi ta okoliczność, że mojego jedynego opiekuna, Ciebie, najdroższy Ojcze, na ślubie naszym nie będzie. Małżeństwo nasze do powrotu mojego z zagranicy utrzymać muszę w tajemnicy, gdyż ludzie, od kt&oacute;rych zależy wyrobienie mi passportu, wiedząc, żem żonaty, nie staraliby się dopom&oacute;c w tym względzie; przeciwnie, mogliby mi szkodzić nawet. Jeżeli Ty, najdroższy Ojcze, nie będziesz w możności dopom&oacute;c mi przy wyjeździe za granicę, to żona mi dopomoże; nie jest ubogą. 
 Gdyby nie ogromna odległość, jaka dzieli witebską gubernię i Zajwańską Rudnię (majątek żony) od Wołynia, to prosiłbym Cię, najdroższy Ojcze, o przybycie na tak uroczysty dzień mojego życia. Tymczasem jednak ograniczyć się muszę na Twoim piśmiennym błogosławieństwie, kt&oacute;rego, na miłość Boga, nie odmawiaj mi, proszę. 
 Do zawarcia ślubu konieczne są formalności, jak to: świadectwo z parafialnego kościoła, żem kawaler i że do zawarcia związk&oacute;w małżeńskich żadne nie zachodzą przeszkody. Ponieważ zaś ślub nasz odbędzie się 7 stycznia, więc niezbędny jest pośpiech w tym razie. Ot&oacute;ż proszę, błagam Cię, najdroższy Ojcze, nie odmawiaj mi tej przysługi. Pojedź natychmiast do Zasławia i od imienia X. Maleckiego zatelegrafuj do Newla, pod tym adressem: Witiebskoj Gub[iernii] G[orod] Niewiel. Nastojaszczego Niewielskogo prichodskago Kostioła. Ks. Stackiewiczu &ndash; świadectwo żądane. 
 W razie jeżeliby to było niemożebne, to natychmiast proszę wziąć świadectwo i wysłać &bdquo;zakaznym&rdquo; pod tym adresem. Obecnie to się stać musi, gdyż w Warszawie nadal pozostać nie mogę, albowiem w chwili gdy Twa odpowiedź nadejdzie, z Konserwatorium będzie mi wydaną dymisja na własne żądanie. Gdyby więc odpowiedź była przeczącą, pozostałbym jak ryba na piasku. Sądzę, że Ty, ukochany Ojcze, zechcesz wejść w moje położenie i zabraniać mi małżeństwa nie zechcesz, gdyż jutro pierwsza zapowiedź wyjdzie, a ja kompromitować kobiety, kt&oacute;rą kocham, nie myślę. Tyle mi dała dowod&oacute;w swej miłości, gdyż mogąc zrobić świetną niejedną partię, nawet za milionowych ludzi, oddała mnie, chłopcu niemającemu pewnego stanowiska, pierwszeństwo. Nie jestem już dzieckiem, poznać jej charakter byłem w możności, dlatego więc pewny jestem, że ona szczęście mi przyniesie. Błogosław mi, Ojcze, a nie zabraniaj mi tego. 
 Na wyjazd w tutejsze strony musiałem zaciągnąć pożyczkę dość znaczną. Zdawało mi się, że ta summa wystarczy mi na koszta weselne, teraz jednak widzę, że one będą . Ponieważ zaś udawać się przed ślubem po pieniądze do Antoniny uważam za kompromitujące dla mnie, przeto proszę Cię, Ojcze, przyślij mi ze 150 rubli, to jest tyle, ile miałeś mi dać przy wyjeździe. Ja w takim razie będę uważał te pieniądze jako pierwszą ratę, a jeżeli interessa Ojca tak są krytyczne, to z drugiej połowy kwituję. 
 I tak, Ojcze, dzieci Twoje, ja i Antosia, będziemy już na pewnym gruncie. Nie zabraniałeś Antosi, mając do tego powody, to nie zabraniaj mnie, gdyż nic mi nie staje na przeszkodzie. Jestem zdr&oacute;w, mogę pracować i wystarczyć sobie, a za granicą będąc, postaram się prawdziwie wydoskonalić sw&oacute;j talent; nawet pozostanę tam tak długo, dop&oacute;ki będzie tego potrzeba. 
 Pośpiech jest koniecznym. Jeżeli r&oacute;wnież śpiesznie mogą być wysłane pieniądze, będę bardzo wdzięcznym. Ojciec wyposażył wedle możności Antoninę, więc takiej niewielkiej summy nie odmawiaj mi. 
 Si&oacute;dmego stycznia staniemy u st&oacute;p ołtarza, Ty zaś, drogi Ojcze, daj w Zasławiu na nabożeństwo za pomyślność naszego życia i sam, błagam Cię, pom&oacute;dl się na naszą intencję. Przyszłej jesieni przyjedziemy podziękować Ci za wszystkie zacne uczynki, kt&oacute;re mnie wyświadczyłeś. 
 Jeżeli zechcesz, drogi Ojcze, to napisz do Matki mojej żony, bardzo zacnej i nabożnej staruszki, kt&oacute;rą to bardzo ucieszy. Ona mnie nadzwyczaj pokochała i ten dow&oacute;d szacunku z Twej strony wielce ją zobowiąże. Oczekuję Twego błogosławieństwa szczerze kochający syn &ndash; Ignacy. 
 List proszę wysłać do mnie pod moim adresem, do Zajwańskiej Rudni, jeżeli będą pieniądze. Inaczej do Newla. Świadectwo, jak się w tej chwili dowiaduję, lepiej jest wysłać &bdquo;zakaznym&rdquo; do Xiędza Stackiewicza, a więc czekam, całuję Twe ręce, drogi Ojcze i pozostaję wiecznie wdzięcznym 
 Ignacy 
 &nbsp; 
 Wszystkim znajomym ukłony. Rodzinę całą ściskam, co zaś do znajomych, t o&nbsp; p r o s z ę&nbsp; n i c&nbsp; w c a l e&nbsp; n i e&nbsp; m &oacute; w i ć&nbsp; o moim małżeństwie, to by spowodowało za wiele gadania. 
 [PS] Adress Matki Antosi: Witiebskoj Gub[iernii] G[orod] Niewiel. Zaiwanskaja Rudnia. Jej Wysok[obłagorodiju] Julii Osipowny Korsak. ",
1037,['Ignacy Jan Paderewski'],['Jan Paderewski'],Warszawa,,1880-03-13,1880-03-13,"Warszawa, 13 marca 1880",Do Ojca," Drogi Ojcze! 
 Dawno już, dawno należało mi napisać do Ciebie, donieść, co się ze mną dzieje, i za Twą pamięć o mnie serdeczne złożyć dzięki. Nie wypełniając jednak tego obowiązku dotychczas, powodowany byłem nie lenistwem, nie zobojętnieniem, lecz brakiem czasu i spokoju, kt&oacute;rych mię choroba żony czasowo była pozbawiła. 
 Przez dni kilkanaście doglądałem ciągle mojej Antosi, kt&oacute;ra, jeszcze jadąc do Warszawy, bardzo zaniemogła, tak że stan jej zdrowia wzbudzał poważne obawy. Dziś, dzięki Bogu i pomocy lekarza, lepiej się ma o tyle, że mogła się przenieść na nasze nowe mieszkanko, z kt&oacute;rego od dni kilku wcale jeszcze nie wychodzi. Spodziewam się, że wkr&oacute;tce przyjdzie zupełnie do zdrowia, i to na Twoje przybycie, drogi Ojcze, na przybycie, kt&oacute;rego się spodziewamy co najprędzej i kt&oacute;rego, jak sądzimy, nie zechcesz nam odm&oacute;wić. 
 Droga niedaleka, roboty w Chrolinie niewiele jeszcze, koszt&oacute;w nie poniesiesz wielkich, więc spraw nam, Ojcze, przyjemność wielką przybyciem swoim na tutejsze Wielkanocne Święta. Trudno Ci wyrazić, z jaką radością ja i Antosia witać Cię będziemy &ndash; nie odm&oacute;wisz, Ojczulku! 
 Mieszkanie nasze obecne znajduje się o kilka krok&oacute;w od mojego dawnego, gdyż mieszkamy przy Włodzimierskiej pod numerem 14. Zacną rodzinę państwa Adamowskich pożegnałem, a nie tylko przez czas pobytu u nich, lecz nawet udając się na własne gospodarstwo, miałem od nich tyle dowod&oacute;w życzliwości, że pozostanę dla nich zawsze z przyjaźnią i szacunkiem, na jakie zupełnie zasługują. 
 Nie uwierzysz, Ojcze, ile zdziwienia wywołała tutaj wiadomość o moim małżeństwie. Nikt mnie nawet nie chciał wierzyć, robiono zakłady, a ciekawość niekt&oacute;rych dochodziła do tego, że do szwajcara z domu Orsettiego na zwiady przychodzono. Muszę tu dodać, że przedtem nawet o zamiarze moim nikt nie wiedział i dopiero z przybyciem żony za żonatego uznany zostałem. 
 Stokrotnie Ci dziękuję, drogi Ojcze, za rady i pociechy, kt&oacute;rych mi teraz udzielasz. Zapewniam Cię, że pamięć ich nie opuści mnie w żadnej cięższej chwili mego życia. 
 Przed paru dniami chciałem kupić żądane przez Ojca farby, lecz list, w kt&oacute;rym była wymieniona jakość ich i ilość, przy przenosinach gdzieś mi się zatracił i teraz odszukać go nie mogę. Sądzę, że po przybyciu do nas drogiego Ojca &oacute;w zakup najłatwiej da się załatwić. 
 Na zapytanie Ojca dotyczące naszego Konserwatorium donoszę, że takowe coraz się wznosi i że zmiany wprowadzone przez pana Zarzyckiego tylko ku dobru instytucji służyć mogą. 
 Żona moja przesyła drogiemu Ojcu swoją fotografię, prosi jednak o wywzajemnienie się osobiście. Ja zaś, drogi Ojcze, przesyłam uścisk Twych rąk zacnych, serdeczne pozdrowienie całej rodzinie, a znajomym &ndash; co komu należy. 
 Tw&oacute;j wdzięczny syn 
 Ignacy ",
1038,['Ignacy Jan Paderewski'],['Jan Paderewski'],Warszawa,,1880-03-13,1880-03-13,"[Warszawa, po 13 marca 1880]",Do Ojca," Drogi Ojcze! 
 W chwili gdy list ten skończyłem, oddano mi pismo biednej Antosi. Donosi mi ona, że ma synka, maleńkiego Jasia. Przykrą mi przy tym komunikuje wiadomość, że im się teraz bardzo źle powodzi. List ten bardzo mię zasmucił. 
 Albert Sowiński zmarł przed kilku dniami w Paryżu; pisma o tym donoszą. 
 Przed paru tygodniami bawił w Warszawie w celu kuracyjnym &lt;Roman&gt; Wilheem; odwiedzał mnie czasami, czym mi wielką robił przyjemność. Zapewne po drodze na Podole odwiedził on także i Ojca. 
 Do farb dołączam młoteczki tak dawno obiecane, nuty mojego Impromptu , kt&oacute;rych drugi exemplarz, wraz z zapewnieniem głębokiego szacunku, proszę państwu Iwanowskim wręczyć. Żona przesyła swoją fotografię, dla dziatwy cukierki, dołączając serdeczne ucałowania rąk drogiego Ojca oraz ukłony Mamie. 
 Znajomym, jak to już powiedziałem, proszę się kłaniać. Szmulowi także. 
 Ignacy 
 &nbsp; 
 Co tam z posesją słychać? Czy dobrze idzie? W passporcie przysłanym mi zaszła omyłka, gdyż zamiast 79 pomieszczono rok 77, z nadmienieniem, iż mam 20 lat. Mam ambaras, gdyż potrzebuję na nowo passport wyrabiać. ",
1039,['Ignacy Jan Paderewski'],['Jan Paderewski'],Warszawa,,1880-05-15,1880-05-15,"Mokotów, 15 maja 1880",Do Ojca," Drogi Ojcze! 
 Dość dawno już nie pisałem do Ciebie. Przyczyniły się do tego zajęcia, kt&oacute;rych mam tak wiele przy obecnej zmianie mieszkania, że mi nawet czasu nie starcza na pracę nad sobą. Zajęciami moimi są lekcje, a mam ich po 6, 7 i 8 dziennie, nic więc dziwnego, że mieszkając w Mokotowie, o 5 wiorst od Warszawy i będąc zmuszonym rano i wiecz&oacute;r taką odległość pieszo przebywać, mam czasu mało nawet na wypełnianie swoich obowiązk&oacute;w. 
 Zapewne list i pakiecik wysłane razem z fotografią mojej żony doszły Cię już, drogi Ojcze, dodawać więc nie potrzebuję, jakie pobudki skłoniły mię do osiedlenia się w tutejszym parku. Nadmienić jednak muszę, iż cel został prawie osiągnięty, gdyż Antosia, dzięki świeżemu powietrzu i innym warunkom wiejskiego życia, przychodzi do zdrowia. Przez całe lato pozostanie ona tutaj. 
 Ojcze m&oacute;j drogi! Och, jakże zatęskniłem za Tobą, jakżebym chciał co rychlej drogie Twe ręce uścisnąć! Nie ma dnia nawet, ażebym nie wspomniał swych lat dziecinnych, kt&oacute;re przebyłem Twoją otoczon opieką, tych starań Twoich około tego, ażebym się stał tym, czym może nie jestem. Wspomnienia moje przykrość mi sprawiają, skoro tylko przedstawią mi troskliwość Twoją o wychowanie nasze. Nią tylko kierowany, sobie wiele odmawiając, dałeś nam spos&oacute;b istnienia, a teraz, z dala od nas, na pisma nasze tak długo czekać musisz. Dziwnie to się plecie na tym tu Bożym świecie; ale Ty, drogi m&oacute;j Ojcze, nie gniewaj się na mnie, wszak ja Ci nie chcę przykrości wyrządzać. 
 W poprzednim liście swoim donosiłem Ci, drogi Ojcze, że chętnie, będąc w Chrolinie, zajadę na koncert do Sławuty, obecnie toż samo powtarzam, dodając prośbę, ażebyś się porozumiał w razie możności, piśmiennie chociaż, z panem Filipem i prosił go usilnie o przyprowadzenie do skutku mojego zamiaru. Tutaj w miejscu właściwym dodaję, iż panu Sadowińskiemu śliczne ukłony przesyłam. 
 Sam nie pisząc często do Ojca, śmiem jednak bardzo się domagać o prędkie odpowiedzi, gdyż jestem bardzo spragniony wiadomości od Was. Co tam się dzieje, jak się mają wszyscy domowi, jak zdrowie ukochanego Ojca, czy dobre urodzaje są przewidywane? Wszystko to mnie wielce interesuje i na wszystko spodziewam się prędko otrzymać odpowiedź. 
 Tymczasem do drugiego listu, kt&oacute;ry prędko napiszę, teraz zaś kończę niniejszy, całując ze szczerym synowskim uczuciem Twoje zacne ręce syn 
 Ignacy 
 &nbsp; 
 [PS 1.] Drogi Ojcze, zatrudniam Cię mą prośbą: jak łatwo zauważyć, w passporcie zaszła omyłka, dzięki kt&oacute;rej nie mam spokojności, teraz zaś&nbsp;potrzebuję dołączyć do passportu żonę. Proszę więc bardzo drogiego Ojca o załatwienie tej sprawy w jak najprędszym czasie. Żona moja, a synowa Twoja, przesyła Ci ucałowania rąk i serdeczne ukłony Mamie, kt&oacute;rej rączki i ja całuję. 
 Ściskam serdecznie dziatwę, Dziadunia r&oacute;wnież. Znajomym ukłony przesyłam, Szmulowi także. 
 [PS 2.] Namyśliłem się. Dziś jeszcze nie wysyłam passportu, gdyż nie mam czasu na to. Proszę jednak o doniesienie mi, czy to się w prędkim da załatwić czasie. ",
1040,['Ignacy Jan Paderewski'],['Jan Paderewski'],Ciechocinek,,1880-07-03,1880-07-03,"Ciechocinek, 3 lipca 1880",Do Ojca," Drogi Ojcze! 
 W dzień wyjazdu mego z Warszawy, to jest przedwczoraj, otrzymałem Twe pismo. Pierwsze słowa jego bardzo mię zdziwiły, gdyż pisząc dwa listy w przeszłym miesiącu i w obu donosząc Ci o moim zamiarze, najmniej się mogłem spodziewać, po długim oczekiwaniu, takiego listu. 
 Pisałem do Ojca i donosiłem o tym, iż chciałbym bardzo dowiedzieć się przez kogo w Sławucie, czy podczas pobytu mojego u Ojca nie można dać tam z powodzeniem koncertu. Wiele mi na tym zależy, bo mam wielkie wydatki, a w lecie jedynym zarobkiem mogą być koncerta. Domyślam się, że przyczyną, dla kt&oacute;rej, drogi Ojcze, nie otrzymałeś tych list&oacute;w, było to, iż je adressowałem do Szepet&oacute;wki. 
 Jestem tu (w Ciechocinku) od wczoraj, zabawię do koncertu, kt&oacute;ry się odbędzie za dni kilka, p&oacute;źniej wstąpię do Antosi, do Warszawy, a stamtąd już podążę prosto do Ciebie, Ojcze, do Chrolina. Wątpię bardzo, ażeby żona mogła tak daleką odbyć wycieczkę. Jest chorą, była w ciąży, dokt&oacute;r nie ręczy za bezpieczeństwo podobnej podr&oacute;ży. Co do Antosi, to ona pragnie serdecznie poznać Was wszystkich i ucałować swoją rodzinę i martwi ją bardzo, że nie może uskutecznić tych szczerych chęci. 
 Examen klasy mojej poszedł bardzo dobrze. Wprawdzie dziesięciu uczennicom zaproponował dyrektor, ażeby zaprzestały nauki dla braku zdolności, lecz pozostałe przedstawiły bardzo pomyślny rezultat mojej pracy. 
 Zarzycki mi dziękował. Uczennice po skończonych examenach przysłały mi do Mokotowa list dziękczynny, a przy nim marmurową, białą wazę, z wyrytą cyfrą moją oraz nadpisem &bdquo;Pamiątka od uczennic Insty[tutu] Muzycz[nego] 25 Czer[wca] 1880 r.&rdquo;. Bardzo mię to rozrzewniło. 
 Mało Ci piszę, drogi Ojcze. Donoszę Ci, że tegoroczna praca i r&oacute;żne kłopoty, gł&oacute;wnie choroba Antosi, nadwerężyły mi zdrowie. Jestem znużony, mam więc zamiar, zebrawszy potrzebną mi sumkę, pojechać na 20 dni do w&oacute;d, do Buska. Strzeżonego Pan B&oacute;g strzeże, m&oacute;wi przysłowie. Jadąc, do Chrolina wstąpię na parę godzin, gdyż chciałbym jak najprędzej z mym koncertem się załatwić. Jeżeli można jednakże teraz zasięgnąć jakich wiadomości, to proszę Cię, drogi Ojcze, napisz mi o tym natychmiast, ale pod adresem Kerntopfa. Tymczasem do zobaczenia. 
 Całuję serdecznie Twoje drogie ręce, Ojcze, i pozostaję zawsze wdzięcznym i kochającym synem 
 Ignacy 
 &nbsp; 
 Mamy ręce całuję, dziatwę ściskam, wszystkim znajomym ukłony przesyłam. ",
1043,['Ignacy Jan Paderewski'],['Helena Górska'],Warszawa,,1880-10-10,1880-10-20,"[Warszawa, 10–20 października 1880]",Do Heleny Górskiej," Do Heleny G&oacute;rskiej w Warszawie 
 Stosownie do polecenia Sz. Pani byłem u pana Kostrowickiego, a następnie w konsystorzu, gdzie mi kazano udać się z prośbą do właściwej parafii. 
 Po bezowocnych trudach postanowiłem: odnieść małego o godz. piątej do koś[cioła] św. Aleksandra i, po załatwieniu przedwstępnych formalności w kancelarii parafialnej, tam obrządku dopełnić. Zapewne tak niedaleka przestrzeń nie potrafi źle wpłynąć na stan zdrowia małego. 
 Daruje mi Pani, że, nadużywając prawie Jej dobroci, poproszę o trzymanie do chrztu małego wraz z panem Śliwińskim, kt&oacute;ry był bardzo lubianym nauczycielem mej żony. 
 W tej chwili iść właśnie muszę załatwić niekt&oacute;re formalności &ndash; nie czekam na Panią, aby osobiście to zakomunikować &ndash; biorę Jej papier, za co niewymownie przepraszam, i wychodzę pełen szacunku i wdzięczności 
 IPaderewski&nbsp; ",
1041,['Ignacy Jan Paderewski'],['Jan Paderewski'],Warszawa,,1880-10-16,1880-10-16,"Warszawa, 16 października 1880",Do Ojca," Ojcze Drogi! 
 Nie pisałem dawno, teraz kr&oacute;tko piszę, gdyż do pisania głowy już nie mam. Dość będzie, gdy Ci napiszę, że jestem w straszliwej rozpaczy. Zeszłej soboty o godz. 9 minut 20 wieczorem żona moja powiła synka, przy b&oacute;lach trwających godzin 4 prawie. 
 Do niedzieli wieczorem było wszystko bardzo szczęśliwie. Antosia doskonale się czuła, lecz naraz gwałtowne dreszcze i następnie gorączka sprowadziły zapalenie kiszek. 
 To trochę przeszło, nastąpiło straszne bicie serca z b&oacute;lami połączone i przy tym wymioty, kt&oacute;re jej biednej wcale spać nie dają. Pokarmu wcale nie ma. 
 Teraz doktorowie nie robią nadziei życia. Wyobrazisz sobie, m&oacute;j Drogi, ukochany Ojcze, co się dzieje w mej duszy, gdy spojrzę na biedne maleństwo, kt&oacute;re z przyjściem na świat tyle nieszczęśliwym się staje; gdy spojrzę na ukochaną Antosię, kt&oacute;ra tak niedawno pieszczotami mię obsypywała, a teraz swych rączek wyciągnąć do mnie nie może. Czyż nie mam prawa zawołać: o jakżem ja nieszczęśliwy! 
 Od tygodnia nie wychodzę wcale z domu, doglądam mojej biedaczki, kt&oacute;ra opr&oacute;cz mnie i matki o mil dwieście nikogo nie ma na świecie. Ja dla niej tutaj jedyną jestem opieką. 
 W chwili, gdy piszę to pismo, dw&oacute;ch doktor&oacute;w wyszło z mieszkania, dobrzy to moi znajomi, więcej robią z przyjaźni niż z interesu. 
 O Boże! Co bym dał za zdrowie mojej Antosi! Ojcze! Mamo, dziatwo kochana! Proście Boga, może do Waszej przychyli się modlitwy; moje modły przyjmowane nie są. 
 Gdybyś się zlitował, Ojcze drogi, nade mną i przyjechał na dwa dni chociaż, zrobiłbyś o jedną łaskę więcej Twemu nieszczęśliwemu, a kochającemu synowi 
 Ignacy 
 &nbsp; 
 [PS] Wszystkich Was ściskam serdecznie! Pom&oacute;dlcie się o zdrowie dla mej Antosi. ",
1042,['Ignacy Jan Paderewski'],['Jan Paderewski'],Witebsk,,1880-10-22,1880-10-22,"Witebsk, 10\/22 października 1880",Do Ojca," Drogi Ojcze! 
 Przykro mi bardzo, żeś nawet na pogrzebie mej najdroższej Antosi nie był. Zapłakalibyśmy razem nad trumną, w kt&oacute;rej wszystkie nadzieje mojego życia zostały zabite. Jak było przy ślubie, tak i przy śmierci &ndash; nikogo z rodziny opr&oacute;cz mnie nie miała. 
 Nieszczęśliwa kobieta! Ciągle cierpiała, gorzkie było jej życie. Wtedy zaś, kiedy jakieś szczęście zaczęło jej się uśmiechać, kiedy się tak przywiązała do mnie, gdy syn jej na świat przyszedł &ndash; wtedy nieubłagana Opatrzność powołała ją tam, dokąd iść nie chciała. 
 Boże! Czy jest kto na świecie zdolny tak mnie kochać, jak ona kochała! Umierając, błogosławiła mnie swą świętą rączyną, całowała mnie po kilka razy i m&oacute;wiła, że tylko mnie kochała, że tylko dla mnie, nie tyle dla syna, chciałaby żyć jeszcze. Przed śmiercią tak chciała Ciebie, Ojcze, zobaczyć. Żałowała, żeś na Wielką Noc przybycia swego odm&oacute;wił. 
 Teraz wszystko dla mnie stracone; mam biednego sierotkę Alfredka, kt&oacute;rego, oby mi B&oacute;g pozwolił, chciałbym wychować według życzeń Matki! 
 Piszę z Witebska, wiozę szczątki najdroższe do grobu rodzica w Newlu, podr&oacute;ż to rozpaczliwa! 
 Pisz, Ojcze, do mnie do Newla, adres znasz, kiedy mam stanąć do wojska. 
 Całuję Cię serdecznie 
 Ignacy 
 &nbsp; 
 [PS] Ostatnim życzeniem mojej Antosi było, ażebym jechał za granicę, jak można najprędzej. W tym celu ta święta kobieta odłożyła 2000 rubli, nic mi o tym nie wspominając, i dopiero przy śmierci, konającym głosem powiedziała mi o nich. Teraz życzenia mego anioła wypełnić nie mogę, gdyż nie mam gdzie chłopaczka umieścić pod dobrą opieką. 
 Dop&oacute;ki więc, stosując się do woli matki jego, nie odwiozę go do matki Antosi, dop&oacute;ty pozostać w Warszawie muszę. 
 Prześlij Ojcze tę wiadomość mojej siostrze. Donieś w liście, że żona moja zawsze troskliwie się wypytywała o Antosię i, przed śmiercią na dni parę, kazała jej ukłon przesłać. Zm&oacute;wcie tam Anioł Pański za duszę biednej Antoniny. 
 Pisz Ojcze jak najprędzej, tj. natychmiast. ",
1044,['Ignacy Jan Paderewski'],['Jan Paderewski'],Warszawa,,1881-02-07,1881-02-07,"Warszawa, 7 lutego 188[1]",Do Ojca," Drogi Ojcze! 
 Polecenie Twe co do zakupienia nasion wypełniłem wkr&oacute;tce po otrzymaniu Twego pisma i teraz zapewne spoczywają one na poczcie w Szepet&oacute;wce. 
 Pod drugim względem zasługuję na wielką z Twej strony wym&oacute;wkę. Nie pisząc tak długo, mogłem Cię zaniepokoić, spowodować smutne o sobie przypuszczenie, słowem &ndash; stać się przyczyną zmartwień Twemu troskliwemu sercu właściwych. Lecz daruj mi, Ojcze! Od dni kilkunastu, raczej od paru tygodni, znacznie podupadłem na zdrowiu: b&oacute;l serca, rozstr&oacute;j nerw&oacute;w i og&oacute;lne osłabienie organizmu na przemian mię prześladują. Dodajmy do tego jeszcze niezagojone rany moralne z niedalekiej przeszłości, a stan m&oacute;j będzie dostatecznie określony. Przy tych warunkach niełatwo pisać, nie ma o czym. 
 Chociaż skłamałem! M&oacute;głbym Ci, Ojcze, z wielką radością skreślić buletyny o zdrowiu mego Infanta, kt&oacute;ry chowa się zdrowo, cało, wesoło, słowem &ndash; pomyślnie. W ostatnich czasach nauczył się był wymawiania jakiegoś: ptrrr, prrrn, ale od paru dni zaniechał tych gawędek. Rzeczywiście rozmowy z tym aniołkiem, jeżeli to rozmowami nazwać można, sprawiają mi niewysłowioną przyjemność. 
 Nowin mamy tutaj niewiele; żyjemy, obracamy się ze swymi zajęciami w czasie, jak sprężyny w zegarku o mechanizmie o tyle znakomitym, że zatrzymanie się lub zepsucie jednej cząstki nie wpływa na zatrzymanie biegu całości. 
 W ostatnich dniach zjawiło się w Warszawie zn&oacute;w kilka obraz&oacute;w, pomiędzy kt&oacute;rymi pierwsze stanowisko zajmuje Skazana , obraz Rossowskiego, młodego 22-letniego malarza ze szkoły Matejki. Jest to obraz w całym znaczeniu tego słowa. 
 Tyle Ci dziś, drogi Ojcze, donoszę; dodać jeszcze muszę ukłony, jakie Ci przesyłają znajomi: Kerntopfowie i Adamowscy. Ja, ze swej strony, serdecznie całuję Twe ręce i proszę o p rę d k i e&nbsp; odpisanie szczerze Cię kochającemu. 
 Ignacy 
 &nbsp; 
 Domowych wszystkich serdecznie całuję. Znajomym ukłony przesyłam. ",
1045,['Ignacy Jan Paderewski'],['Jan Paderewski'],Warszawa,,1881-05-03,1881-05-03,"Warszawa, 3 maja 1881",Do Ojca," Drogi Ojcze! 
 Przez kilka dni wstrzymywałem się z napisaniem Ci o sobie dla braku czasu, kt&oacute;ry mi obecnie dość dotkliwie uczuwać się daje. Obecnie dla uspokojenia Cię, drogi Ojcze, donoszę, że u nas wszystko nieźle jakoś idzie. Wprawdzie Alfredek z przyczyny mamki, kt&oacute;ra była chorą na gorączkę, sam był jej dostał także, lecz teraz doskonale się ma, dzięki Bogu, weseli się, śmieje i widząc mnie, sam już do mnie rączki wyciąga. Obecnie z pewnym niepokojem oczekujemy ząbk&oacute;w i zaszczepienia ospy, co jak przejdzie, będę zupełnie spokojny. 
 Praca moja idzie po staremu. Oddany jej jestem w zupełności i gdybym miał więcej czasu dla siebie samego i więcej spokoju, może do świetnych doszedłbym rezultat&oacute;w. Tymczasem, jak zwykle, nad fortepianem nie pracuję wcale, a z kompozycji z każdym tygodniem coś nowego mi przybywa. Wkr&oacute;tce przyślę Ci, Ojcze, trzy kawałki, kt&oacute;re za dni kilka z Lipska nadejdą. 
 Przemysłowcy tutejsi urządzili w Pałacu Br&uuml;hlowskim wystawę okaz&oacute;w, kt&oacute;re miały p&oacute;jść na niedoszłą do skutku wystawę moskiewską. Wystawa ta wcale nieźle wygląda, a pomiędzy przedmiotami zdolnymi Ciebie zaciekawić znajdują się: fortepian i pianino fabryki Kerntopfa. Pianino rzeczywiście jest piękne bardzo, co do fortepianu, to m&oacute;wiąc w sekrecie, są pewne braki, na kt&oacute;rych, co prawda, tylko znawcy poznać się mogą. 
 Przedwczoraj właśnie wobec kilkutysięcznego tłumu w sali wystawowej graliśmy na fortepianach Kerntopfa we czterech, tj. Aleksander Michałowski, ja, Szulc i Rutkowski. 
 Cieszy mię bardzo zapowiedź tegorocznych zbior&oacute;w, oby B&oacute;g dał, ażebyś, drogi Ojcze, w tym roku wszystkie swoje nadzieje widział uskutecznionymi. 
 Mama Ci serdeczne ukłony zasyła. Niezmiernie chciwy jestem wiadomości z Nieżyna. Niestety! Na listy moje żadnej nie otrzymuję odpowiedzi. Może Ty, Ojcze, szczęśliwszym ode mnie jesteś! 
 Ściskam serdecznie ręce Twe, drogi m&oacute;j Ojcze, i przesyłając serdeczne pocałunki całej rodzinie, zostaję szczerze Was kochającym 
 Ignacy 
 &nbsp; 
 Znajomym i panu Paszkowskiemu ukłony. Prosiłbym o prędkie wysłanie passportu, kt&oacute;ry mi będzie potrzebnym. ",
1046,['Ignacy Jan Paderewski'],['Jan Paderewski'],Warszawa,,1881-06-28,1881-06-28,"Warszawa, 28 czerwca 1881",Do Ojca," Drogi Ojcze! 
 Przykro mi bardzo, że tak długo na pismo moje czekać musiałeś; przyczynę tego zrozumiesz łatwo, gdy Ci powiem, że przed dwu dniami właśnie skończyły się examena. Examen m&oacute;j, ostatni, jaki przed wyjazdem za granicę odbyłem, powi&oacute;dł się świetnie. Poczciwy Zarzycki serdecznie mi zań dziękował, a wszyscy nauczyciele razem zebrani winszowali mi świetnych rezultat&oacute;w mej pracy nauczycielskiej. Poczciwe dziewczęta prawie z płaczem żegnały mię przy wyjściu z examenu i dziękowały mi. 
 Na zawiadomienie moje, że od jesieni opuszczam Warszawę i udaję się do Berlina, Zarzycki na razie powiedział: &bdquo;nie puścimy za nic, doniosę rządowi, że pan w politycznych celach jedziesz&rdquo; &ndash; p&oacute;źniej zaś wyraził mi żal szczery z powodu straty tak pożytecznego wsp&oacute;łpracownika. 
 W niedzielę, to jest za dni pięć, wyjeżdżam z moją dzieciną do Mamy. Błogosław, drogi Ojcze, tej drodze naszej. Jeżeli chcesz mi donieść jeszcze o tym, co u Was i w polu się dzieje, to pisz co najprędzej, by mię list jeszcze zastał. Jestem ciekawy. 
 Przed paru dniami otrzymałem pismo od biednej Antosi. Och! Jakże smutną karierę ona zrobiła! Donosi mi, że wszyscy są obdarci, rzeczy lepsze pozastawiane, a ona biedna tak spracowana, że nawet pisać do mnie czasu nie ma. Chcę jej dopomagać i ile sił starczy, robić to będę. Ty zaś, kochany Ojcze, jak będziesz m&oacute;gł, dopom&oacute;ż jej także... ona biedna. 
 Na zakończenie napiszę Ci o panu Bylczyńskim. Przed kilku miesiącami przyszedł do mnie po pożyczkę; dałem mu 10 rs., następnie w dni kilka przyszedł po drugie 10; p&oacute;źniej zn&oacute;w m&oacute;wił ciągle o tym, że za dług sudyłkowski dom kupuje i na zrobienie interessu potrzebuje pieniędzy, kt&oacute;re mi 12 kwietnia odda. Dałem mu zn&oacute;w, i tak w ciągu miesiąca wybrał 75 rs. z terminem 12 kwietnia. Przeszedł jednak 20 kwietnia, a ani domu, ani pieniędzy nie widać, tylko zn&oacute;w list po 25 rs. odbieram. Widząc, że pana Bylczyńskiego przez miesiąc i p&oacute;ł utrzymuję, a on i nadal tegoż chce &ndash; odm&oacute;wiłem i teraz ani nosa jego nie widać. Szkoda pieniędzy, Antosi przydałyby się! 
 Pozdrawiam Was wszystkich i całuję serdecznie 
 Ignacy ",
1047,['Ignacy Jan Paderewski'],['Jan Paderewski'],Kraków,,1881-08-18,1881-08-18,"Kraków, 18 sierpnia 1881",Do Heleny Górskiej," Droga Pani! 
 W dniu dzisiejszym o godzinie 2.30 rogatki krakusowego grodu rozwarły się dla wpuszczenia do wnętrza miasta pary koni i uniżonego Pani sługi. Tak koniom, jak i ich poganiaczowi żadnych przy wjeździe przeszk&oacute;d nie stawiano &ndash; tylko słudze Twemu, Pani, groźne zadano pytanie, czy bryndzy i wina do miasta nie wiezie. Z iście służebną pokorą odrzekł on: &bdquo;wiozę jedno i drugie, ale już spożyte&rdquo;. 
 W p&oacute;ł godziny po tej przygodzie składałem sobie szczere życzenia dobrego apetytu w słynącym ze staropolskiej gościnności zakładzie pana Hawełki. Jednakże, pomimo szczerości tych życzeń, apetytu nie nabrałem; było mi jakoś markotno &ndash; tęskno po dobrych przyjaciołach. Wyszedłem więc od Hawełki i z rozpaczy... nakupiłem owoc&oacute;w, chcąc chociaż nimi smutek ukoić. Po drodze spotkałem poganiacza moich towarzysz&oacute;w podr&oacute;ży, kt&oacute;rego widok następującą natchnął mię myślą. Jeżeli ja, w smutku po moich przyjaciołach, uznałem owoce za środek łagodzący, to dlaczegoż przyjaciele moi, z kt&oacute;rymi w upodobaniach rzadko się r&oacute;żnię, a kt&oacute;rzy &ndash; pochlebiam sobie &ndash; nie bardzo są weseli, dlaczego oni owocami smutku nie mieliby ukoić? Rozważywszy to, zatrzymałem czcigodnego Pana Ba[c]hledę i gorąco prosiłem go o wręczenie Pani koszyka z owocami, butelki z koniakiem i listu z tymi kilku słowy, a burmistrzowi, kt&oacute;ry owoc&oacute;w nie jada, paczki z 15 cygarami. 
 Chcąc się zabezpieczyć od możliwej nieuczciwości człowieka, kt&oacute;rego pierwszy raz widzę, powiedziałem mu, że za dni dziesięć będę w Zakopanem. Jeżeli więc on Pani zakommunikuje tę wiadomość, to proszę jej dać wiary tyle, na ile przyrzeczenie pana Piątkowskiego &ndash; że przyjedzie do Zakopanego &ndash; zasługuje; spotkałem go bowiem w N[owym] Targu, gdy już wsiadał do kurierki dążącej do Krakowa. 
 Śpieszę. Pan Ba[c]hleda niecierpliwi się, oczekując na to pisemko, kończyć więc muszę jak najprędzej. Pozwalam sobie w tym miejscu złożyć serdeczne pocałunki na rączkach Pani; kochanego pana Władysława nie całuję, ponieważ ma katar, zadowolić się więc muszę serdecznym pozdrowieniem i uściskiem dłoni. 
 IJPaderewski 
 &nbsp; 
 Państwu Estrejcher [sic!] , pani Kwiatkowskiej głębokie ukłony załączam. Dla Mani pudełeczko posyłam. ",
1048,['Ignacy Jan Paderewski'],['Jan Paderewski'],Warszawa,,1881-08-23,1881-08-23,"Warszawa, 11\/23 sierpnia 1881",Do Ojca," Drogi Ojcze! 
 Przed trzema jeszcze dniami otrzymałem Twoje pismo w Krakowie. Wielką mi ono sprawiło przyjemność, raz, że po miesięcznej przerwie było pierwszym, po wt&oacute;re, że doniosło mi o pomyślnym stanie zdrowia Waszego. 
 Ja podczas całej mej podr&oacute;ży żadnych, a żadnych wiadomości o mej dziecinie nie otrzymywałem, niepokoiło mię więc to bardzo, tak że po przybyciu do Warszawy zatelegrafowałem i otrzymałem wiadomość, że wszyscy są zdrowi. 
 Dziś, drogi Ojcze, donoszę Ci, że przyjazd m&oacute;j do Was ulegnie dłuższej zwłoce, ponieważ jutro wyjechać muszę do Buska dla wzięcia kilkunastu kąpieli, stamtąd zaś pośpieszyć muszę dla interes&oacute;w do Alfredka i Mamy, a dopiero p&oacute;źniej przyjadę już do Was. 
 Wiadomość o niezbyt pomyślnych urodzajach zmartwiła mię wielce, tym bardziej że nie spodziewałem się jej wcale. Przypuszczam jednak, że jakkolwiek teraz nie jest dobrze jeszcze, to będziesz m&oacute;gł zupełnie pokryć zeszłoroczne straty. Trzeba jednak trzymać się z ceną, nie sprzedawać szybko. 
 Jakże tam plantacje nasze tytuniowe stoją? Czy co z tego zarobimy kiedy? 
 Spodziewam się jeszcze od Ojca wiadomości w Busku. Dziś pisałem do Antosi. Otrzymałem także od niej [list] sp&oacute;źniony wprawdzie, nic pocieszającego w położeniu ich nie zachodzi. 
 Jakże tam idą postępy chłopc&oacute;w w naukach? Czy J&oacute;zio p&oacute;jdzie do szkoły? 
 W oczekiwaniu na pismo Twoje ściskam Twe ręce i pozdrawiam dom cały serdecznie. Wszystkim ukłony przesyłam! 
 Kochający Cię 
 Ignacy ",
1049,['Ignacy Jan Paderewski'],['Helena Górska'],Witebsk,,1881-09-30,1881-09-30,"Witebsk, 19\/31 września 1881",Do Heleny Górskiej," Droga Pani! 
 Wyjeżdżając z Warszawy, myślałem już o tym, ażeby – gdy stanę u celu mej podróży – natychmiast do Pani napisać. „Człowiek strzela – Bóg kule nosi”, powiada przysłowie na wskroś determinizmem przesiąkłe. Przybywszy na miejsce, zapomniałem o moich projektach, innym bowiem oddałem się myślom. Myśli te moje podążyły ku morzu przeszłości i w nim utonęły, a osoba najczęściej spoczywała przy wózku, w którym się zabawiał Paderesio młodszy. 
 Tak było z tydzień. Po upływie tego czasu udałem się do powiatowego miasta, gdzie załatwiając różne sprawy w urzędowym języku i wizytując miejscowe dygnitarstwo, spędziłem dni parę. Nareszcie przypomniałem sobie, że wkrótce mam pojechać do Berlina i że mi na to potrzeba jeszcze pieniędzy, przybyłem więc w celu dania koncertu do Witebska i stąd Państwu o sobie przesyłam wiadomości. 
 Koncert mój odbędzie się pojutrze. Współudział w nim przyjmie amatorka śpiewaczka, pani Korbut, wielce utalentowana kobieta. Zyskałem tu poparcie dla mego koncertu u Teodora Szlecera, brata znanego Pani Mr Paul[a]. Jest to bardzo sympatyczny człowiek, o ile mi się zdaje, posiadający zalety i wady swego brata i – czego pewien jestem – rzadki, kolosalny talent do kompozycji. Wyobraźcie sobie Państwo, że ten jegomość, nie uczywszy się nigdy teorii muzyki, pisze, a raczej układa śliczne drobiazgi, bardzo szumanowskie wprawdzie, ale z zupełnie skończoną formą. Kilka tych bagatelek ofiarował Waszemu słudze, osądzicie więc je sami wkrótce. 
 Powrót mój do Warszawy ulegnie pewnej zwłoce z powodu interesu Mamy, w którym jako prawnik wystąpić muszę i jako prawnik honorarium większe niż sprawa warta otrzymam. 
 Fredzio ma się doskonale. Urósł, zmądrzał i wyładniał, przy tym dwa zęby już posiada. Z początku mię nie poznał i niechętnie szedł do mnie, później jednak najweselej ze mną się bawił. 
 Nie potrzebuję wyrażać, ile spragniony jestem Waszego widoku, a także wiadomości o zdrowiu Pani i stanie Jej serca (nadaję temu najbardziej fizjologiczne znaczenie), wreszcie wiadomości o wszystkim, co Panią, pana Władysława i Waszą rodzinę obchodzi. 
 Jeżeli to nie będzie mi za zbytnią śmiałość poczytanym, prosiłbym o słów kilka, ale prędko. W oczekiwaniu łaskawej odpowiedzi składam abstrakcyjny, ale serdeczny pocałunek na rączkach Pani, takiż na policzkach męża i syna i pozostaję zawsze jednakim 
 IJPaderewski 
   
 [PS 1.] Jakże się p[an] Strobl sprawuje? 
 [PS 2.] Cioci Pani i Wujowi przesyłam głębokie ukłony. Dr. Winklewskiego pozdrawiam. ",
1050,['Ignacy Jan Paderewski'],['Jan Paderewski'],Warszawa,,1881-12-22,1881-12-22,"Warszawa, 22 grudnia 1881",Do Ojca," Drogi Ojcze! 
 Alarm, jaki zrobiłem Tobie, okazał się zbytecznym. Mogłem się teraz przekonać, że przysłowie rosyjskie: &bdquo;wiek żywi &ndash; wiek uczys&rdquo; wiele ma słuszności, albowiem dla otrzymania passportu nie trzeba było ani świadectw od naszej władzy, ani też kłopot&oacute;w, jakie by z tego powodu nas obu spotkały, trzeba tylko było zręcznego użycia tego, co dla wielu a wielu członk&oacute;w ludzkości wielką stanowi pokusę. 
 Jutro już będę miał passport, a za dni trzy, jeżeli B&oacute;g pozwoli, udam się już w stronę, gdzie mię praca i tęsknota za swymi oczekiwać mają. Chciałbym zrobić wiele, więcej może, niż mam do tego prawa, co jednak i ile zrobię &ndash; przyszłość okaże. 
 Jeżeliby o rezultatach zamierzonej przeze mnie pracy życzenia Twoje i tego małego gronka przyjaci&oacute;ł, kt&oacute;rych posiadam, stanowić mogły, to miałbym pewność wszelką, że wr&oacute;cę z Berlina jeżeli nie wielkim, to na pewno nie małym. 
 Szczerze Ci wdzięczny jestem, drogi m&oacute;j Rodzicu, za pośpiech, z jakim prośbom moim uczyniłeś zadość. Wysłanie tak prędkie zapas&oacute;w żywności dla biednej naszej Antosi, opr&oacute;cz naszej wdzięczności, zapewnia Ci także i wdzięczność kilku zgłodniałych dzieciak&oacute;w Twej siostry, kt&oacute;re, niestety, wyrazić jeszcze swych uczuć nie potrafią. 
 Za parę tygodni będziecie obchodzić uroczyście święto Bożego Narodzenia. Dzieci zapewne będą miały Gwiazdkę! Chcąc się cokolwiek przyczynić do uświetnienia owej Gwiazdki, przesyłam Wam trochę piernik&oacute;w, z kt&oacute;rych i starsi skorzystać mogą, i cukierki dla wyłącznego użytku dziatwy. Tobie, Ojcze, ofiaruję kalendarz, papierosy i krawat &ndash; na więcej mię nie stać, lecz mam nadzieję, że i to przyjmiesz sercem łaskawym. Dla Mamy są rękawiczki. 
 Od nowego roku otrzymywać będziecie pismo &bdquo;Nowiny&rdquo;, kt&oacute;rego jestem wsp&oacute;łpracownikiem, będzie więc trochę dla Was rozrywki. 
 Natychmiast po przybyciu do Berlina napiszę do Ciebie, drogi Ojcze. Doniosę Ci o mym adresie, teraz zaś ściskając serdecznie Twe zacne ręce i przesyłając noworoczne życzenia wszelkich a wszelkich pomyślności, zostaję zawsze Ci wdzięcznym synem 
 Ignacy 
 &nbsp; 
 Mamę, Dziadunia, dziatwę &ndash; serdecznie ściskam. 
 [PS] Kwit asekuracyjny od Nelkana załączam, pana Sowińskiego przypominam. ",
1051,['Ignacy Jan Paderewski'],['Helena Górska'],Aleksandrowo,,1882-01-02,1882-01-02,"Aleksandrowo, 2 stycznia 188[2]",Do Heleny Górskiej," Co z oczu &ndash; to z myśli (stara gadka). 
 Zdziwi zapewne Panią tak wielki m&oacute;j do pisania pochop! Winienem więc sł&oacute;w parę na jego usprawiedliwienie. Przez drogę całą trapiony byłem obawą o stan zdrowia Pani, kt&oacute;ry, zdaje się, Ją samą niewiele obchodzi. Dowodem tego było dzisiejsze lekkie, a nawet lekkomyślne wybranie się na kolej. Pod wpływem tej obawy, przybywszy do Aleksandrowa, postanowiłem ponowić mą prośbę o pielęgnowanie tego, co nie tylko dla Wacia i męża Pani jest tyle drogim &ndash; słowem, zdrowia Pani. Wszak Pani spełni mą prośbę? 
 Do przyszłego pisma 
 IJPaderewski&nbsp; ",
1052,['Ignacy Jan Paderewski'],['Helena Górska'],Berlin,,1882-01-06,1882-01-06,"Berlin, 6 stycznia 1882",Do Heleny Górskiej," Gdyby człowiekowi daną była możność przerzucenia się tam, kędy myśl jego podąży, dosiadłbym kt&oacute;rej z lotnych myśli moich i, nim by pi&oacute;ro słowa te skreśliło, byłbym już przy Tobie, Pani! Lecz że nieznanemu Ojcu naszemu podobało się uczynić nas powolnymi służkami fizycznych praw (bodajże także przezeń stworzonych), muszę więc siedzieć za stołem, zrywającej się do lotu myśli skrzydła przyciąć, a zamiast ukazania Pani mej osoby &ndash; opowiedzieć tylko, co z nią od dni kilku zaszło. 
 Berlin &ndash; mimo swe piękne ulice, gmachy wspaniałe &ndash; nie zrobił na mnie wielkiego wrażenia. Nie wiem, czy dlatego, że z patriotycznym uprzedzeniem zwykłem za Kl[emensem] Janickim powtarzać, iż &bdquo;nie masz ziemi nad moją ziemię&rdquo; &ndash; czy też dlatego, że serce moje, tęsknoty pełne, nie wszystko, na co spojrzałem, dobrze widzieć pozwalało. 
 Mieszkańcy Berlina zupełnie podobni do tych chciwych grosza i chleba istot, co z dziurami w butach i wyrazem &bdquo;Kultur&rdquo; na czole naszą biedną Polskę nachodzą; cała r&oacute;żnica tkwi tylko w stroju. Osobiście na nich narzekać nie mam prawa &ndash; ci bowiem, do kt&oacute;rych się po rady lub objaśnienia udawałem, udzielali mi ich chętnie, ci zaś, z kt&oacute;rymi się zbliżyłem, nabyli prawa do mej wdzięczności. Zaznaczam tylko wrażenie og&oacute;lne. 
 Byłem tu już u pani Sauret , pani Strobl , u M[oritza] Moszkowskiego i wszystkich tych os&oacute;b, do kt&oacute;rych miałem listy. Pani Sauret jest to ogromna Niemka, posiadająca r&oacute;wną swym rozmiarom dozę uprzejmości. Pani Strobl &ndash; ujęta bądź pismem męża, bądź też moim niewinnym pochlebstwem (powiedziałem jej bowiem, że raczej na siostrę niż na matkę panny Mimi wygląda) &ndash; okazała się tyle łaskawą, że dziś przez sześć godzin towarzyszyła mi w poszukiwaniach mieszkania. Osoba ta wydała mi się wielką nieprzyjaci&oacute;łką przeszłości, naiwnie w przyszłość spoglądającą. Gdyby to było w mej mocy, tobym kazał cały świat na r&oacute;żowo pomalować, aby ją uchronić od zawod&oacute;w w życiu. 
 Moszkowski jest to dobry, uczynny kolega; dzięki jemu zrobiłem tu trochę znajomości i on to &ndash; uprzedziwszy, iż tego już wcale nie potrzebuję &ndash; powi&oacute;dł mię do Kiela. Kiel olśnił mię swoją skromnością. Po wysłuchaniu kilku moich rzeczy powiedział zdań parę, kt&oacute;rych nie zrozumiałem, poklepał po ramieniu, co mi się wielce zrozumiałym wydało, po czym własnoręcznie kazał mi się wpisać do uczni&oacute;w swoich szeregu. I tak od wtorku już rozpoczną się owe upragnione lekcje. Oby je tylko uwieńczył skutek, jakiego mi Pani życzy! 
 Listy, kt&oacute;rymi pan Grossmann mię zaopatrzył, okazały się wielce pożytecznymi, bowiem w &bdquo;Concert Agentur&rdquo; przyrzeczono mi bilety na koncerta, a pan Bechstein przyrzekł mi wstawić fortepian, skoro tylko sobie mieszkanie znajdę. Są to dotychczas przyrzeczenia wprawdzie, ale zdaje mi się, że z nich korzystać będę m&oacute;gł z czasem. 
 Mieszkanie prawdopodobnie będę miał bardzo daleko od środka miasta, bo aż w Br&uuml;cken Allee, co w stosunku do Unter den Linden przedstawia się niby jak Mokot&oacute;w do placu Teatralnego. Pociąga mię tam najprz&oacute;d świeże powietrze, następnie to, że będę miał st&oacute;ł w domu i wszelkie... niewygody, na koniec cena: 100 marek miesięcznie, co nie jest jeszcze bardzo drogo. 
 Oto jest cała relacja! Trochę za długa może, lecz sądzę, że Pani, kt&oacute;ra mi tylokrotnie pozwalałaś nudzić Siebie mową, i te piśmienne nudy łaskawie mi wybaczy. Do pana Władysława piszę także: donoszę mu szczeg&oacute;łowo o muzyce &ndash; bo to go zapewne trochę zaciekawia &ndash; i jestem tam weselszym niż w tych słowach, kt&oacute;re do mej ukochanej (proszę mi wybaczyć) przyjaci&oacute;łki kreślę. 
 Smutno mi bardzo! Smutno za tymi, kt&oacute;rych kocham, i tymi, kt&oacute;rych kochać winienem &ndash; a jeśli prawdą jest, co m&oacute;wią, że mam l&oacute;d w piersi, to chyba teraz uczuć płomienie w łzy go zamienią. Z pokornym poddaniem się Opatrzności, co jest nie tyle zasługą chrześcijanina, ile dowodem jego niedołęstwa, chodzę parę razy dziennie do poste restante po to, czego nie znajduję. Przy tym na domiar smutku włosy zmykają z mej głowy &bdquo;na łeb, na szyję&rdquo;, ba! nawet na ubranie. Wr&oacute;cę chyba łysy jak B&uuml;low; gdybym chociaż tak mądrym jak on wr&oacute;cił, tobym sobie jeszcze tę łysinę wybaczył. 
 Niezmiernie niespokojny jestem o zdrowie Pani; wyraziłem już to w pisemku naprędce z Aleksandrowa skreślonym, dołączywszy doń prośbę, kt&oacute;rą już nieraz Pani ode mnie słyszała: proszę szanować zdrowie, jeśli nie przez wzgląd na siebie, to dla tych biedak&oacute;w, kt&oacute;rzy tego szczerze, serdecznie pragną. Dziś przy owej prośbie występuję jeszcze z inną, kt&oacute;ra raczej zdziwić, niż rozgniewać Panią może! Kiedyś &ndash; podczas jednej z naszych szczerych pogadanek &ndash; rzekła mi Pani: &bdquo;zawsze jestem samą &ndash; czy w chwili smutku, czy w jakim wypadku, nie mam do kogo po radę się udać...&rdquo;. Nie jestem ja radcą, pocieszycielem nigdy nie byłem, a jednak &ndash; jednak pragnąłbym gorąco, aby Pani, gdy jaki kamień legnie na sercu, połowę jego tu mi przysłała. 
 Piszę już długo, dłużej, niż zamierzałem. Styl m&oacute;j niestaranny niejasno może wyraża, co myślę i czuję, więc wybacz mi, Pani, gdyż wprawy pisarskiej nie posiadam (w czymże ją mam?!), a śpieszno mi, bo jeszcze pięć list&oacute;w napisać muszę. 
 Czy mam jeszcze wyrazić, z jakim upragnieniem wyczekuję Pani pisma? Nie, lepiej oto poproszę o ucałowanie rączek Cioci, buzi Ciapci i o przyjęcie serdecznego dłoni Twych uścisku. 
 IJPaderewski 
 &nbsp; 
 PS Z ukłon&oacute;w &ndash; co komu należy. Zacnego dr. Winklewskiego proszę pozdrowić i przeprosić za to, iż go nie pożegnałem. Jak się ma medium nasze? Kłaniam się mu. Adress: Poste restante . ",
1053,['Ignacy Jan Paderewski'],['Jan Paderewski'],Berlin,,1882-01-08,1882-01-08,"Berlin, 8 stycznia 1882",Do Ojca," Drogi Ojcze! 
 Zapewne list m&oacute;j i posyłka dla dzieci doszły już rąk Twoich. Z listu owego dowiedziałeś [się], że jadę do Berlina, obecny zaś donosi Ci, iż już tu jestem. 
 Przez parę dni, kt&oacute;re poświęciłem robieniu znajomości i poszukiwaniu mieszkania, nie mogłem Ci jeszcze nic donieść o sobie, teraz za to, gdy już jestem prawie urządzony &ndash; bowiem tylko przenieść się potrzeba &ndash; donoszę Ci te o sobie wiadomości. 
 O Berlinie rozpisywać się nie będę, powiem w kr&oacute;tkości tylko, że jest to olbrzymie, piękne, czysto utrzymane i nader ludne miasto. Wrażenia jednak na mnie wielkiego nie uczyniło. Być może dlatego, że wielkiej do Niemc&oacute;w sympatii nie mam. Drożyzna tu ogromna, dla tych, co prawda, kt&oacute;rzy z rosyjskimi pieniędzmi mają tu jechać. Mieszkanie wraz ze stołem, usługą, opałem, meblami &ndash; oddalone od środka miasta o siedem wiorst &ndash; kosztuje, a raczej kosztować mię ma 110 marek miesięcznie. Nominalnie przedstawia to 33 ruble miesięcznie, lecz podług kursu 55 będę musiał płacić. 
 Byłem już tutaj razem ze znakomitym, acz młodym kompozytorem Moszkowskim u Kiela. Przyjął mię bardzo grzecznie, winszował talentu i z największą &ndash; jak się wyraził &ndash; przyjemnością udzielać mi lekcje będzie. Kompozycje moje bardzo mu się podobały. 
 Znajomości już mam dużo, m&oacute;głbym się tu nawet bawić, gdybym nie dla pracy przyjechał. Będę tylko musiał jeszcze wiele nad niemieckim językiem pracować, ponieważ tu nikt po francusku nie m&oacute;wi, raczej nie chce m&oacute;wić. 
 Napisz do mnie, drogi Ojcze, prędko! Czy też już Sowińskiemu odesłałeś? Co u Was słychać, czy &bdquo;Nowiny&rdquo; Was dochodzą? 
 Ściskam Cię, m&oacute;j drogi, po tysiąc razy; rodzinę całą serdecznie pozdrawiam 
 Ignacy 
 &nbsp; 
 [PS] czeriez Warszawu \/ Berlin \/ Herrn Ignatz Paderewski \/ Br&uuml;cken Allee &ndash; N35 ",
1054,['Ignacy Jan Paderewski'],['Helena Górska'],Berlin,,1882-01-08,1882-01-08,"Berlin, 8 stycznia 1882",Do Heleny Górskiej," Droga Pani! 
 Wiadomość o chorobie kochanego Wacia wielce mię zmartwiła! Żałuję, bardzo żałuję, żem się z wyjazdem tak pośpieszył! W Warszawie udałoby mi się może chociaż cokolwiek ulgi w smutku przynieść, tu zaś podzielić się nim mogę z Tobą, i to za p&oacute;źno. Lecz teraz, dzięki Twej pieczy i poświęceniu, nie smutek, a radość dzielić mi wypada. Wacio ma się lepiej, a więc będzie zdr&oacute;w zupełnie. Byleby tylko jego mama zdrową także była!... 
 Czy mogła Pani bardziej się wykł&oacute;cić, boleśniej mię ukarać, niż przypuszczeniem, że owo &bdquo;co z oczu &ndash; to z myśli&rdquo; do Pani skierowanym było?... Azaliż ja, kt&oacute;ry od Pani pociechy w strapieniu, rady w potrzebie, wsp&oacute;łudziału w weselu i tylu niezliczonych dowod&oacute;w przyjaźni, jakiej nie jestem godzien, doznałem, azaliż &ndash; jak rzekłem &ndash; podobny zarzut poważyłbym się Ci uczynić?... &bdquo;Nie! nigdy!&rdquo; &ndash; rzeknę &ndash; a Pani te słowa powt&oacute;rzyć raczysz. &bdquo;Co z oczu &ndash; to z myśli&rdquo; było tylko lekką ironią względem mnie samego, kt&oacute;ry, kt&oacute;ry&hellip; 
 Lecz po co mam pisać wiele &ndash; ot, lepiej, schyliwszy kornie czoło, zawołam: Pani, a przyjaci&oacute;łko moja! Paderesio młody &ndash; w głowie ma pstro jeszcze, więc jeśli zbłądził &ndash; wybacz mu łaskawie! 
 Dziś już, zaniepokojony brakiem wiadomości, zrobiłem był postanowienie telegrafować do Pani. Chciałem prosić Panią &ndash; i zn&oacute;w prosić &ndash; ażebyś unikała widzenia się z Wujem. Ten nieszczęśliwy człowiek słowy swoimi może Panią martwić, niepokoić. Zarazem chciałem prosić o wysypianie się, kt&oacute;rego Pani wielce potrzebuje. Teraz, gdy już Pani o tym wie, dodam maleńką radę. Oto na czas choroby Waciulka &ndash; i nawet Adeli &ndash; proszę wziąć siostrę miłosierdzia, aby Panią zastępowała w nocy. Pani sił wiele (fizycznych) nie ma, szafować więc nimi nie można. 
 Od wtorku przenoszę się do swego mieszkania na Br&uuml;cken Allee N. 35 u państwa Rohde i tam już będę oczekiwał drogich list&oacute;w Pani. Sądzę, że w nich o tym dobrym, kt&oacute;rego nigdy nie okazałem, Pani więcej nie wspomni. Byłoby to niesprawiedliwością&hellip; 
 Ach! Jak mi smutno!... Pismo Twoje, Pani &ndash; mimo swą niewesołą nutę &ndash; ożywiło mię jednak bardzo. Czytam je, nie wiem już ile razy, i za każdym razem szczycę się, pysznię, dziękuję &ndash; nie wiem komu, chyba Tobie, Pani &ndash; że taką mam przyjaci&oacute;łkę. Wyznaję, że &ndash; pomimo smutku i tęsknoty &ndash; ogarnia mię taka żądza wiedzy, sławy, wyniesienia się ponad wszystko, cokolwiek wielkim się zdaje, że &ndash; gdyby nie to, że chciałbym tym wszystkim Tobie, Pani, przyjemność sprawić, ludziom korzyść przynieść &ndash; to bym owo pragnienie wiedzy, sławy, wyniesienia się nazwał namiętnością brudną, jak wiele innych. 
 Może też &ndash; jeśli Pani tego bardzo będzie chciała, a zdrowie przystanie &ndash; chociaż cząstka mych pragnień zaspokojoną będzie! 
 Piszę zn&oacute;w za długo może, niż wzrok Pani na czytanie pozwala, lecz jakoś z tą szczerością dziecięcą względem Pani tak mi dobrze, że nie mam odwagi odpędzać myśli, co się do głowy jedna za drugą tłoczą. 
 Za lakoniczność stylu &ndash; raczej niedbałość &ndash; ja winienem przeprosić, ale już tak &ndash; po wszystkie czasy, ponieważ nie sądzę, ażebym kiedykolwiek do Pani pisząc, zdań i wyraz&oacute;w dobierał. Za tydzień, a może rychlej, napiszę do Pani. Teraz zaś z niewysłowioną serdecznością całując Jej ręce &ndash; zostaję tym samym 
 Ignacy 
 &nbsp; 
 Chryste Jezu! C&oacute;żem zrobił?! Imienia tego Pani nie znosi! Ale wybacz, Pani, listu nie przepiszę. Dziutę, Wacia ściskam serdecznie; Cioci6 ręce całuję; jak Jej zdrowie służy? ",
1055,['Ignacy Jan Paderewski'],['Helena Górska'],Berlin,,1882-01-16,1882-01-16,"Berlin, 16 stycznia 1882",Do Heleny Górskiej," Często ludzie dla zapewnienia sobie spokojności robią ofiarę ze spokojności nie tylko tych bliźnich, kt&oacute;rych powinni jak siebie kochać, lecz tych nawet, kt&oacute;rych może rzeczywiście tak kochają... Jeżeli kt&oacute;ry &ndash; z ludzi owych &ndash; jest dobrym chrześcijaninem, to prędzej czy p&oacute;źniej przed ofiarą swego samolubstwa nachyli czoło i kornie wyrzecze: zgrzeszyłem! Wybaczyć mi racz!... 
 Snadź bardzo i bardzo jestem człowiekiem, skoro dla zaspokojenia siebie nie zawahałem się Ciebie, Pani, nagłym swym zapytaniem zaniepokoić. Jak zaś mało chrześcijaninem jestem, niech to za dow&oacute;d posłuży, że nie uchylam hardego karku i przepraszać Cię nie myślę... 
 Po kr&oacute;tkim i zatrważającym pisemku spodziewałem się wiadomości od Pani prędzej, prędzej, niż to um&oacute;wionym było... Teraz już odpowiedź telegraficzna uspokoiła mię, a pisemko wielce uradowało. Powiedziałem sobie tylko, odczytawszy je, niby Waciuś po zjedzeniu dobrego cukierka: &bdquo;Maman! Si peu?&hellip;&rdquo;. 
 Jestem już zupełnie, jak to m&oacute;wią, urządzony... Mieszkam daleko, ale w miłej i zdrowej okolicy. Mieszkaniem moim &ndash; duży, czysty salonik, kt&oacute;ry w dniu dzisiejszym, z łaski pana Bechsteina, koncertowym fortepianem przyozdobionym został&hellip; 
 Pod względem fizycznym w nowej siedzibie jest mi dobrze. Ciepło, czysto, spokojnie, a karmią mię jak owe zwierzę, kt&oacute;re w kraju naszym Chrystusowi &ndash; w dzień Zmartwychwstania &ndash; poświęcać zwykli... 
 Nawet ludziska dobrzy są (same niewiasty), lecz, będąc złym chrześcijaninem (jak już na początku pisma powiedziałem), zwykle pomiędzy bliźnimi robię wyr&oacute;żnienia, nic więc dziwnego, że mi państwa R[ohde] towarzystwo nie wystarcza&hellip; 
 Zdrowie moje byłoby niezgorszym, gdyby nie to, że spać nie mogę. (Wyobrażam sobie zdziwienie kochanego pana Władysława). Codziennie, raczej conocnie, do czwartej lub piątej godziny, niekiedy dłużej nawet, biję się po mym iście madejowym łożu&hellip; a o wp&oacute;ł do dziewiątej jestem już w butach. Nie wiem, czy to choroba jaka temu przyczyną, czy też myśli moje skrzydlate (niby kura?), co lecą do malca, stamtąd do Pani, zn&oacute;w do rodziny lub het! daleko, gdzie ma osoba nie postanie może&hellip; 
 A może też Ty, Pani, w magnetyzm się bawisz?&hellip; No! Ten żarcik niewinny darować mi proszę. 
 Byłem już dwa razy u Kiela. Poczciwy ten staruszek nic mi dotychczas nowego nie powiedział. Kontrapunkt robię i wszystkie uwagi, jakie przy tym słyszę, są albo dobrze bardzo znane, albo też dawno... przeczute. A muszę Ci powiedzieć, droga Pani, że odrabianie kontrapunktycznych przykład&oacute;w jest dla mnie pracą jałową, nieznośną, a jednak... odbyć ją muszę. 
 Ale, ale, popełniłem niesprawiedliwość! M&oacute;wiąc bowiem, że mi Kiel nic nowego nie powiedział, zapomniałem o wyrzeczonym przezeń frazesie: &bdquo;famoser Virtuoz!&rdquo;. Poczciwy ten aptekarz (preparuje bowiem kontrapunktyczne pigułki) prosił mię, ażebym mu zagrał kt&oacute;rą z sonat Beethovena; będę musiał się jakiej wyuczyć. 
 Domyślasz się zapewne, droga Przyjaci&oacute;łko, że tu czasu nie tracę. Rzeczywiście bąk&oacute;w nie zbijam, nigdzie nie chodzę, a teraz &ndash; gdy mam fortepian &ndash; będę więcej trochę robić, bo chciałbym bardzo dotrzymać danego Ci przyrzeczenia... 
 Przy tym trzeba także pomyśleć i o ukształceniu umysłowym. Ja bowiem muzykę uważam jak bluszcz, jak pow&oacute;j, co wtedy tylko bujnie się rozrasta, ku g&oacute;rze się wspina, gdy ma r&oacute;wną a mocną podporę &ndash; wiedzę. Bez niej sztuka &ndash; jako pow&oacute;j &oacute;w bez podpory &ndash; po ziemi tylko pełzać potrafi... 
 Cieszy mię to wielce, że Pani ma rozrywki trochę &ndash; i to rozrywki wyborowej. Ale o wiele więcej raduję się, że Pani zdrowie dopisuje. Nic bardziej przyjemnego nie mogła mi Pani donieść. 
 Pozwoliłem tu sobie na rozrywkę i poszedłem do National Museum. Są to niby zbiory sztuki niemieckiego pędzla i dłuta... Oglądając dział rzeźby, powiedziałem wbrew Słowackiemu: i w marmurowych kształtach nie ma piękna duszy. Za to będąc w salach g&oacute;rnych &ndash; marzyłem... Marzyłem, że jestem gdzieś... w Łodzi, że zwiedzam piękną, przepyszną fabrykę pana Scheiblera i że mi pokazują rozmaite... perkale i perkaliki, o kt&oacute;rych cenę zapytać nawet nieciekawym... dopiero gdy mi pokazano naśladownictwa tkanin starych... (myślę tu o obrazkach M&auml;nzela, wyobrażających sceny dworskie za Fryderyka W[ielkiego]), w&oacute;wczas wzrok m&oacute;j zatrzymał się dłużej niż na innych fabrycznych wyrobach... Byłbym może usnął w tym błogim marzeniu, gdyby nie geniusz Gierymskiego i śmiały, a olbrzymi talent Brandta, co mi barwami krzyknęły: &bdquo;patrz, podziwiaj i ciesz się!...&rdquo;. 
 Cieszyłem się też bardzo... 
 Jest tu także ładny obrazek Brozika, Czecha, przedstawiający poselstwo kr&oacute;la Czech i Węgier na dworze francuskim. Duży to talent! 
 Co do makartowskiej Catharina Cornaro , to mimo wielkie zalety kolorytu, wdzięku w postaciach niekt&oacute;rych &ndash; widz doznaje przykrego uczucia, tj. uznaje, że para oczu nie wystarcza do objęcia tej olbrzymiej przestrzeni jedwabiami i szkarłatnym aksamitem zapełnionej. 
 Pani gawędzi za kr&oacute;tko &ndash; ja zaś za długo, ale proszę mi moją paplaninę wybaczyć... 
 M&oacute;wiłem Pani, że z tym mi teraz tak dobrze... No, a teraz proszę mi podać ręce do pocałunku i nie gniewać się za nudy, na jakie Panią wystawia 
 IJ Paderewski&nbsp; 
 &nbsp; 
 PS Cioci, Babci ręce najserdeczniej całuję; Księcia ściskam serdecznie i o parę sł&oacute;wek proszę; Wacia chyba Pani bez mego polecenia ucałuje. Ukłony wszystkim &ndash; dr. Winklewskiemu w szczeg&oacute;lności. 
 [PS 2.] Muszę jeszcze zakomunikować Pani &bdquo;bon mot&rdquo; mojego wyrobu. Pytano się mię tutaj, dlaczego państwo Strobl nie żyją ze sobą. Comment voulez-vous que deux maris vivent comme un mariage? Je ne comprends pas...?! M. Strobl &eacute;tant [un] mari poss&egrave;de une femme qui est aussi &ndash; Marie. ",
1056,['Ignacy Jan Paderewski'],['Helena Górska'],Berlin,,1882-01-21,1882-01-21,"Berlin, 21 stycznia 1882",Do Heleny Górskiej," Trzecią już kartę papieru rozrywam, nie wiedząc, od czego zacząć to pisanie moje. 
 Chciałbym Ci, Pani, powiedzieć: cierpię!... Chciałbym przed Tobą żale swe wynurzyć, serce otworzyć... Lecz Ty cierpisz teraz &ndash; nie wolno mi zatem oliwy do ognia dolewać... 
 Wolę oto przywołać &ndash; słabą wprawdzie u mnie &ndash; rozumu władzę i z jej pomocą skreślić Ci nie to, co czuję, lecz &ndash; co myślę... A myślę &ndash; zdaje mi się, że należałoby już zerwać z chorobliwą ironią w poglądach na życie i jeżeli siły nie pozwalają na powiedzenie wraz z Kraszewskim: życie chorobą &ndash; lekarstwem praca, to chociaż za Farysem powt&oacute;rzyć: 
 &nbsp; 
 ...czy to łaska, czy też kara Nieba &ndash; Allah żyć kazał &ndash; więc żyć potrzeba. 
 &nbsp; 
 Wreszcie po co Pani podobną rezygnację doradzać, kiedy pobudką, bodźcem życia powinien być ten sam obowiązek, przez kt&oacute;rego fałszywe pojmowanie Pani się teraz dobrowolnie na cierpienia skazuje... Bo czy nie jest fałszywym pojmowaniem obowiązku owo ustawiczne po zimnie i słocie chodzenie do Babci w celu niby złagodzenia losu jej. Pani w tej ciężkiej pracy robi wrażenie człowieka usiłującego napełnić wodą rozdarte rzeszoto... Jedynym skutkiem, jaki pracę podobną uwieńczyć może, będzie zmęczenie... 
 Ma Pani ochotę zaprzeczyć! Utrzymuje Pani, że będzie także zadowolenie ze spełnionego obowiązku. Ja zaś powiadam, iż w Pani warunkach do zmęczenia przyłączą się także wyrzuty sumienia... Bowiem gdy się ma do wyboru między dwoma obowiązkami, to się powinno spełnić większy &ndash; świętszy. Pani postępuje wprost przeciwnie. Pani woli na własnych barkach dźwigać podr&oacute;żnego, co już kresu swej wędr&oacute;wki jest bliskim &ndash; aniżeli podać dłoń innemu, co chwiejnym, niepewnym krokiem stąpać zaczyna po nieznanej drodze i... zbłąkać się może. 
 Toż samo fałszywe pojmowanie obowiązk&oacute;w pozwala Pani mniemać, iż Jej obecność w Warszawie jest więcej niż ko n i e c z n ą, a wyjazd r&oacute;wnałby się zbrodni. No, proszę! Więc Pani sądzi, że cierpienia Jej w oczach męża i cioci przyczyniają się do ich dobrego humoru? Więc Pani uważa za błogi stan ten, w kt&oacute;rym się z zupełną świadomością traci siły do spełniania prawdziwych i urojonych obowiązk&oacute;w?... 
 No, lecz dość już tego! Rozum m&oacute;j wypowiedział Pani wiele przykrych rzeczy. Chciałem Pani oszczędzić przykrości, kreśliłem, com myślał i co sądzę o postępowaniu Pani ze stanowiska praktycznego, życiowego, a jednak tym musiałem Twe siostrzane serce zadrasnąć. Dalej więc kreślić będę, co czuję. 
 A więc czuję skruchę szczerą za winę przed chwilą popełnioną. Czuję boleść niewysłowioną, że tu mi nawet cieszyć się dłużej myślą, że Pani zdrową jesteś, nie dano. Zresztą Ty wiesz, Pani, dobrze, co ja czuję... 
 W tej chwili c z u j ę niewypowiedzianą chęć paść do st&oacute;p Twoich, Pani, ucałować je ze czcią najwyższą i za liczne dowody serca podziękować. Pozw&oacute;l, że myślą to uczynię &ndash; śmiałości wybacz &ndash; proszę... a prośby posłuchaj... 
 Stary temat, ale dziś doń dorabiam wariację świeższego stylu. Brzmi ona: n a t y c h m i a s t trzeba p&oacute;jść do dr. Chałubińskiego lub też wezwać go do siebie, zasięgnąć rady jego, jako też i Kośmińskiego &ndash; dokąd udać się należy i na jaką kurację &ndash; o tym zaś wszystkim łaskawie Paderesiowi wiadomości udzielić. 
 Fundusze owe, o kt&oacute;rych Pani wspomniała, są według mnie drobnostką. Przed wyjazdem moim zrobiła mi Pani propozycję szlachetną, zacną &ndash; jak wszystkie Twe czyny. Dziś myślę z niej skorzystać, tj. p r o s z ę Panią o pożyczkę pięciuset rubli, kt&oacute;re najsolenniej przyrzekam wypłacić osobie lub instytucji, kt&oacute;rą mi Pani wskaże, w dniu 1 stycznia 1883 r. Ponieważ zaś mnie wolno było pożyczkę u mej przyjaci&oacute;łki zaciągnąć, dlaczegoż by też przyjaci&oacute;łce tej nie miało służyć prawo zaciągnięcia pożyczki u mnie. A więc summę tę, kt&oacute;ra, sądzę, na pewien pobyt za granicą wystarczy, natychmiast Pani przesyłam (jak ją od Pani otrzymam) i będę prosił o wypłacanie mi jej ratami miesięcznymi w miarę możności. 
 Wszak zgoda? Pomiędzy dobrymi przyjaci&oacute;łmi fałszywy wstyd, ceremonie itp. istnieć nie powinny. A my chyba dobrymi przyjaci&oacute;łmi jesteśmy... 
 Pani! Może w tym pisemku naprędce kreślonym znajdzie się słowo jakie lub wyrażenie, co Cię obrazić zdoła. Nazwij je, jak chcesz, ale &ndash; że użyję wyrażenia Twego &ndash; nie gniewaj się... 
 Dziś Pani nic ze szczeg&oacute;ł&oacute;w berlińskich nie piszę, ponieważ myśli skupić w spokoju nie mogę. Wiadomość o chorobie Pani sprawiła w głowie zamęt straszny. Ilekroć wspomnę o Pani, o tym, że kaszleć musisz... mimowolnie łzy kręcą mi się w oczach... nie wstydzę się ich i tylko m&oacute;wię sobie, iż pomimo wielu, a wielu świetnych pozor&oacute;w szczęścia bardzo nieszczęśliwym jestem... 
 Szczerze, nazbyt szczerze piszę. Może by nawet tak nie wypadało, lecz Pani w tym wina. M&oacute;wiłaś, iż chcesz, ażebym bardzo był szczerym, a Twej poczciwej woli oprzeć się nie mogę. Nie wiem jednak, jak Pani obecnie na ową szczerość moją patrzy? 
 Ze względu na Twe biedne oczy, Pani, chciałbym już skończyć pisanie... Zdaje mi się jednak, że prośba dwa razy powt&oacute;rzona lepiej utkwi w pamięci &ndash; wracam więc do niej i jeszcze raz zaklinam, błagam &ndash; zasięgnij rady lekarzy, r&oacute;b, co ka ż ą oni i o co prosić ja będę... 
 O mnie proszę się tam nie martwić, nie kłopotać...&nbsp; 
 Do lekarza nie poszedłem, ale natomiast zażywam prysznic&oacute;w, rano wyprawiam w mieszkaniu gimnastyczne hece, wieczorem zaś idę do Thiergarten i tam, w ciemnych, odosobnionych alejach latam jak szalony, aż dop&oacute;ki się nie zmęczę... Wyobraź sobie, ukochana &bdquo;Maman&rdquo; &ndash; bezsenność moja przechodzi... 
 Obowiązki krwi i ducha każą mi się szanować... szanuję się też przykładnie; godzien jestem naśladowania! (co za zarozumiałość). 
 Poczciwemu panu Władysławowi stokroć dziękuję za pismo; cenię to jego poświęcenie i tylko dziwuję się... 
 Suity jeszcze nie mam. Po jej otrzymaniu napiszę do autora. 
 Bądź zdrowa, droga, szczerze kochana Pani! Pojutrze zn&oacute;w napiszę, tymczasem zaś z gorączkową niecierpliwością oczekuję wiadomości o Twym zdrowiu. 
 IJPaderewski ",
1057,['Ignacy Jan Paderewski'],['Jan Paderewski'],Berlin,,1882-01-23,1882-01-23,"Berlin, 23 stycznia 1882",Do Ojca," Drogi Ojcze! 
 Rzeczywiście wielką, a wielką dla mnie przykrością jest to, żeś dotychczas biednemu Sowińskiemu tej drobnej sumki nie posłał... Sama myśl o tym, że biedny starzec w dzień Wigilii, gdyśmy się wszyscy objadali, nie miał może kawałka suchego chleba, przejmuje mię głębokim smutkiem. Gdybym miał teraz pieniądze, posłałbym mu trochę, lecz z pr&oacute;żnego sam B&oacute;g pono nie naleje... 
 U mnie nic nowego! Pracuję sporo i tylko życzę sobie w spokoju osiągnąć jak najprędzej cel zamierzony, to jest naukę. Nie jest to rzecz łatwa. W moim wieku, a zwłaszcza przy tylu rozlicznych obowiązkach, kt&oacute;rymi się trzeba bardzo kłopotać, chcąc je godnie spełnić. Lecz może mi się to uda. 
 W każdym razie rad jestem, że się przecież raz znajduję tam, dokąd mię i potrzeby ducha, i miłość żony pędziły... 
 Martwią mię bardzo te Twoje interessa. Ciągłe kłopoty, ciągłe przykrości dostają Ci się w udziale. Wprawdzie wiele, bardzo wiele winy przypisywać trzeba Twemu, drogi Ojcze, zbyt czułemu usposobieniu &ndash; wszystko przyjmujesz do serca, wszystko Cię trapi, co tylko nie po myśli Twej p&oacute;jdzie... 
 Stara filozofia powiada: przyczyn naszego szczęścia lub nieszczęścia w nas samych szukać należy &ndash; ma więc ona rację. Wyrozumiałości, wyrozumiałości dla niepowodzeń &ndash; wołam do Ciebie, m&oacute;j Ty ukochany Ojcze! 
 Dobrze bardzo, że &bdquo;Nowiny&rdquo; otrzymujecie. Jest to w każdym razie rozrywka, zresztą wiecie, co tam w Warszawie się dzieje. Jeżeli kiedy wyczytasz tam korespondencję z Berlina podpisaną &bdquo;IJP&rdquo;, to przeczytaj uważniej &ndash; moje tam będzie pi&oacute;ro. 
 Do Antosi parę list&oacute;w pisałem. Dotychczas odpowiedzi nie mam, ale spodziewam się jej wkr&oacute;tce. Chciałbym bardzo, ażebyś, drogi Ojcze, utrzymywał korespondencję z Mamą. Prędzej byś wiedział niżeli ja, co tam z mym skarbem się dzieje. Dotychczas listu od nich nie mam. 
 Ściskam Twe ręce zacne i pozdrawiając dom cały, zostaję szczerze kochającym 
 Ignacy 
 &nbsp; 
 [PS 1.] Mam do Ciebie, Ojcze, prośbę. Napisz mi szczeg&oacute;łowo o odnodworcach &ndash; czym są, czy mają jakie szczeg&oacute;lne prawa? Czy mają własności ziemskie, czy wolno im je nabywać, czy wreszcie były wypadki przechodzenia na prawosławie? Chciałbym r&oacute;wnież wiedzieć, ile mniej więcej ta szlachta płaci podatk&oacute;w rządowi i za ziemię obywatelom. Czy często wreszcie pankowie wyrzucali ich ze swych posiadłości? Chciałbym też wiedzieć, jaka, mniej więcej, ilość znajduje się odnodworc&oacute;w, czyli czynszownik&oacute;w, w guberni wołyńskiej. Wiadomości muszą być pewne &ndash; i co najważniejsze &ndash; prędkie. Nie odm&oacute;w mi. 
 Ignacy 
 &nbsp; 
 [PS 2.] Prosiłbym także o tabelkę wygranych premi&oacute;wek. Znajomym ukłony łączę.&nbsp; ",
1058,['Ignacy Jan Paderewski'],['Helena Górska'],Berlin,,1882-01-24,1882-01-24,"Berlin, 24 stycznia 1882",Do Heleny Górskiej," Ostatni list m&oacute;j pisany naprędce, bez zastanowienia, sprawił Pani może też utw&oacute;r został dedykowany. cokolwiek przykrości... Pewien jednak jestem, że dobroć Pani zwyciężyła i... gniewać się na mnie nie masz ochoty... Co więcej, ręczyłbym prawie, że prośba moja wysłuchaną i spełnioną została... Nudny jestem, wszak prawda?... 
 Zdawało się, że z wyjazdem owe napomnienia, przestrogi, prośby skończą się, a tu tymczasem ich coraz więcej, i to coraz dłuższe, śmielsze i &ndash; rzecz prosta &ndash; do wykonania trudniejsze. Dziś za to już żadną Cię nie obarczę prośbą. Chyba... o to... nie gniewaj się... 
 W zajęciach moich żadna nie zaszła zmiana. Chodzę wciąż do Kiela, noszę mu przykłady... Idzie to wolno, lecz nie bez postęp&oacute;w. 
 Staram się dużo grywać, więcej niż godzinę (co Pani na to?), lecz z tym mi się nie wiedzie, bo oto palec &ndash; &oacute;w stłuczony &ndash; bardzo mię jakoś poboliwa. Nawet jutro p&oacute;jdę, a raczej chcę p&oacute;jść do lekarza. 
 Cały czas mam zajęty, nawet na teatr mi go nie starcza i w og&oacute;lności od wszelkich tak zwanych rozrywek trzymam się z daleka. Postanowiłem sobie postępować tak dop&oacute;ty... no! Dop&oacute;ki nie zrobię jakichkolwiek postęp&oacute;w... 
 Uśmiechasz się tam ironicznie, ukochana przyjaci&oacute;łko, na myśl, że tak słaba dusza jak moja na postanowienie zdobyć się mogła... No! Nie wiem, czy wytrwam, lecz starać się o to będę. 
 Zwykle po skończeniu całodziennej pracy opieram głowę na nieocenionej poduszce i... myślę, i zdaje mi się, iż nikt mi wielkością nie dor&oacute;wna... Kr&oacute;tko jednak trwa taka zarozumiałość... Pomyślę trochę poważniej, a już nie zdaje mi się, lecz wiem z pewnością, iż wśr&oacute;d najmniejszych jam jest najmniejszy... Nie uwierzy Pani, ile mię te i tym podobne myśli trapią. Nie ma dnia, godziny nawet, żebym sobie wyrzut&oacute;w nie robił. Dwadzieścia dwa lata strawiłem i zdążyłem tylko... wyłysieć. 
 Ale muszę Pani i coś zabawnego powiedzieć! Oto zaszła we mnie wielka, bardzo wielka zmiana... Ja, kt&oacute;ry dawniej niezbyt ciekawie w lustro spoglądałem, obecnie &ndash; dzięki Twej dobroci &ndash; co wiecz&oacute;r biorę znane Ci lusterko, ażeby policzyć, ile też włos&oacute;w na głowie mi zostaje... Dzieje się to nie przez kokieterię, łatwo się Pani domyśla, lecz przez chęć wprowadzenia w błąd mych bliźnich &ndash; słowem, nie chciałbym bardzo, ażeby wszyscy wiedzieli, czym byłem w młodzieńczych latach... Śmieszne to... nieprawdaż?... 
 Z listu poczciwego Dziuty dowiaduję się, że teraz mało kto Was nawiedza. Martwi mię to i dziwi zarazem... Dziwi najbardziej, że ten ślimak Winklewski rzadko bywa... Jego by przecież Pani łaskawiej u siebie widziała niż innych. Ale Mr. Paul nabiera prawa do mej wdzięczności &ndash; dobry to człowiek &ndash; wybaczam mu i Toccatę , i milczenie, jakim pokrył moje pisemko... 
 Pocieszam się myślą, że Pani za jaki tydzień będzie w Nicei. Tam się Pani poprawi na ciele, tym samym pokrzepi na duchu, a po powrocie do Warszawy na c o d z i e n n e moje listy będzie pisywała odpowiedzi. Zastąpią one Pani moje towarzystwo. Teraz nie mam jeszcze czasu na to; wreszcie nie wiem, czy Pani o nie dba, czy Pani mej prośby usłucha. 
 Z Sauretem widziałem [się]. Ten wietrznik serdecznie mię ucałował, m&oacute;wiąc, &bdquo;c&rsquo;est la commission de vos amis&rdquo;.... Myli się Pani, sądząc, że go żona ostro trzymać musi. Przeciwnie. Jest to &ndash; o ile mi się zdaje &ndash; łagodna, dobra kobiecina, po uszy zakochana w swym mężu, na lada skinienie jego posłuszna... On ma poz&oacute;r tch&oacute;rza, pantofla... ale bo też on właściwie drży przed każdą... znajomą sp&oacute;dnicą... 
 Przed paru dniami spotkałem się z Janotami. On postarzał [się] bardzo. Obecnie fizjonomia jego zdaje się m&oacute;wić: Ja &ndash; nie Janota. Za to c&oacute;rka wyładniała (?) i utyła. Można by o niej powiedzieć: n a&nbsp; t a l i i znać postęp... 
 Tyle już Pani nagadałem r&oacute;żnych rzeczy, że już nie mam ich więcej... Chcąc dalej pisać, musiałbym wciąż prawić jedno: smutno mi, smutno bardzo... A tu nawet od Alfreda wiadomości nie ma. Szkoda, że ten berbeć pisać nie umie &ndash; może by był łaskawszym na ojca niż jego babka. 
 Gdyby nie listy Pani, kt&oacute;re w braku rąk Twych nie wiem, wiele już razy wycałowałem &ndash; tobym się zatęsknił, zamartwił... J e ż e l i&nbsp; Tw e&nbsp; o c z y&nbsp; n a&nbsp; t o&nbsp; p o z w o l ą, to nie skąp, pisuj częściej, choć sł&oacute;wek parę... 
 Cioci, Babci, ręce całuję. Władka i Wacka ściskam serdecznie. Pani Eugenii serdeczne pozdrowienie załączam, za pamięć dziękuję. Dla Pani nie znajduję odpowiedniego frazesu. 
 IJPaderewski 
 &nbsp; 
 Szyllerowi ukłon serdeczny załączam, jego ex-pacjentce r&eacute;v&eacute;rance &nbsp;czynię. ",
1059,['Ignacy Jan Paderewski'],['Helena Górska'],Berlin,,1882-01-27,1882-01-27,"Berlin, 27 stycznia 1882",Do Heleny Górskiej," Ciągle zdawało mi się, że list m&oacute;j ściągnie na mnie gniew Tw&oacute;j, droga Pani! Z niepewnością, niepokojem wyczekiwałem Twej odpowiedzi i drżałem przed nią, jako drży zbrodniarz przed sprawiedliwością. Sądziłem, żem był za szczery... Lecz oto kochane pisemko Pani rozproszyło zupełnie owe chmury, kt&oacute;rymi myśl moja była pokryta. Dziś już i śmielszy, i siebie pewniejszy &ndash; a jeśli szczerą prawdą jest, żeś zdrowa &ndash; nawet spokojniejszy piszę do Pani, za prędko wprawdzie, lecz za to niedługo. 
 Nie bez zdziwienia wyczytałem w liście drogiej Pani o owych wyrzutach, jakie Pani sobie robi z powodu swej szczerości. Czyżby Pani tej szczerości już żałowała? Nie jestem w stanie pięknym za nadobne odpłacić. Stwierdzę to w kilku słowach, kt&oacute;rych moja droga przyjaci&oacute;łka pensjonarskimi chyba nie nazwie. 
 Nie czuję się zdrowo. Od kilku dni mam gorączkę, jestem cokolwiek niespokojny i, chociaż kaszlu ani kłucia nie doznaję, obawiam się o swoje płuca. Przy tym do pracy nie mam najmniejszej ochoty. Dziwię się i nie wiem, czemu mam to przypisać! 
 Nie martw się jednak, droga przyjaci&oacute;łko, ponieważ postąpię tak, jak Ty byś sobie życzyła: p&oacute;jdę jutro do pana Leidena, jakiegoś bardzo sławnego lekarza, i zasięgnę jego rady. Co zaś mi powie, natychmiast Ci doniosę. Dziś jest już trochę za p&oacute;źno na chodzenie po doktorach, bo oto trzecia przebiła, a ja jeszcze nie śpię... 
 Wiem, droga Pani, że Ci te słowa wiele przykrości sprawią. Wiem, że nawet nie powinienem Ci ich posyłać, a jednak zabronić sobie tego nie jestem w możności. Nie wiem, czy to obawa o niepopełnienie nieszczerości, czy też prosty egoizm, co [w] człeku m&oacute;wi: jak się wygadasz, będzie Ci lżej &ndash; jest tego przyczyną... 
 Był tu Grossman i dziś już wyjechał do Lipska. Wielką przyjemność sprawiła mi jego kartka zawiadamiająca o przybyciu do Berlina. Byłem dziś u niego, odprowadziłem go na kolej i usłyszałem, jak m&oacute;wią: mille choses , za kt&oacute;re mu szczerze wdzięczny jestem. Ma on tu być jeszcze w poniedziałek. 
 Przed kilku godzinami popełniłem grzech, z kt&oacute;rego się zaraz przed Tobą, kapłanie m&oacute;j, wyspowiadać muszę. Grzechem tym kłamstwo, ofiarą jego Grossman. Zapytałem go o zdrowie Pani, naturalna rzecz, nie tak od razu, lecz po pewnym przygotowaniu. Odpowiedział mi, że gdy Panią widział, byłaś zdrową, i wreszcie zapytał, skąd mogę przypuszczać, iż Pani zachorowała. Odpowiedziałem bez namysłu: pan G&oacute;rski pisał mi o tym. 
 P&oacute;źniej &ndash; takie rzeczy bowiem zwykle p&oacute;źno się odbywają &ndash; wyrzucałem sobie owo kłamstwo, lecz istota moja grzeszna odpowiadała mi z pokorą, że to tylko chęć nieprzechwalania się Pani korespondencją kłamstwo owo wywołała. W każdym razie niech mi moja dzisiejsza skrucha przebaczenie wyjedna u Pani!...&nbsp; 
 Do pana Władysława za dni kilka napiszę. Tymczasem proszę go ode mnie uściskać i powiedzieć mu, że Kiel sam wygrywał jego Suitę . Jest nią zachwycony i serdecznie mu za nią dziękuje. 
 Czy mam Pani wymienić wszystkich tych, pozdrowienie kt&oacute;rym chciałbym przez Ciebie wyrazić? Pani wie chyba dobrze, że wszystkie Jej zmartwienia dzielę, że wszelkiej radości cieszę się, że &lt;szczerze&gt; wszystkich drogich Pani bardzo kocham i że wreszcie według uznania swego uczuciami moimi może Pani rozrządzać. A więc uściskaj, Pani droga, kogo można, a innym ukłony oświadcz. 
 Do jutrzejszego pisma 
 IJPaderewski 
 &nbsp; 
 [PS 1.] Czy nie za często wilk z lasu wygląda? 
 [PS 2.] Od Alfredka żadnych nie mam wiadomości &ndash; przykre to!&nbsp; ",
1060,['Ignacy Jan Paderewski'],['Helena Górska'],Berlin,,1882-01-28,1882-01-28,"Berlin, 28 stycznia 1882",Do Heleny Górskiej," W tej chwili otrzymałem upominek Pani... Nie umiem się zdobyć na podziękowanie, zresztą dowody przyjaźni Pani zbyt cenię, ażebym odpowiednie słowo podzięki odnaleźć m&oacute;gł... 
 Sprawiła mi Pani przyjemność, na kt&oacute;rą nie zasłużyłem... Każde jednak uczucie jest złożonym... Toteż uczuciu przyjemności, jakiego doznaję, towarzyszy przykrość wywołana myślą, iż oczy Twoje i zdrowie ucierpieć przy tej pracy musiały... 
 Co znaczyć ma owo pozdrowienie w angielskim języku? Czy mam to uważać za rozkaz uczenia się tej mowy?... Gdybym miał czasu więcej, wziąłbym się do tego, lecz teraz kontrapunkt wymaga pilności wielkiej, a język niemiecki, z kt&oacute;rym jakoś tępo idzie, o rzeczach zbytku myśleć nie pozwala. 
 Wczorajsze pisemko sprawiło ukochanej Pani niemało przykrości, niech więc dzisiejsze trochę pocieszy... Pan dokt&oacute;r po bardzo starannym wyexaminowaniu powiedział mi, że mam rozstrojone nerwy, czego dowodem nerwowa l e k ka gorączka i bezsenność; brak powietrza &ndash; to także figielek nerw&oacute;w. Zalecił mi spok&oacute;j, przechadzanie się co najmniej trzygodzinne, wreszcie zabronił użycia herbaty i nadmiaru pracy. Ta ostatnia rada wywołaną była przez moje gosposie, kt&oacute;rym się zdaje, że ja rzeczywiście pracuję dużo. 
 No! Spodziewam się, że skwapliwość w pielęgnowaniu zdrowia zjedna mi pochwałę mej mentorki, mej drogiej, idealnej mentorki. Co więcej, mam nadzieję (co za zarozumiałość!), że przykład m&oacute;j zasługuje na naśladownictwo... 
 Od wczorajszego dnia nic więcej nowego ze mną nie zaszło. Smutniej mi za Panią. Jest mi Pani coraz droższą, ale to chyba nie nowina... tak być powinno. 
 Wyrzucam sobie bardzo, że jestem tak drobiazgowy, że lada myśl błahą ciskam pod pi&oacute;ro, że nudzę Ciebie... Wybacz mi, Pani!... Ja sam boleję, bardzo boleję, żem... tylko człowiekiem. 
 Jak zdrowie Pani (ale tak naprawdę)? Czy kaszel mniejszy? Niech Pani nie każe mi długo na odpowiedź czekać, to mię od pisania nie powstrzyma. Napiszę prędko 
 lipcowy Ignacy 
 &nbsp; 
 Wszystkim serdeczne ślę pozdrowienie. ",
1061,['Ignacy Jan Paderewski'],['Helena Górska'],Berlin,,1882-02-03,1882-02-03,"Berlin, 3 lutego 1882",Do Heleny Górskiej," Chciałem już znowu telegrafować, gdy oto &ndash; nareszcie &ndash; przyniesiono mi list drogiej Pani. Nie sądź jednakże, droga Pani, ażeby to &bdquo;nareszcie&rdquo; miało być wyrazem wym&oacute;wki lub wyrzutu z mej strony... Przy odbiorze każdego z pism Twoich wyraz ten wymawiam, bo na każde z niecierpliwością i niepokojem oczekuję. Ot! I teraz na przykład godziny nawet nie ma, jak list Pani otrzymałem, a już na drugi chciwie czekam i nie mogę powiedzieć, że to czekanie z[e] spokojem w parze idzie... 
 Wybaczy mi zapewne Pani, że do przesłania tych drobnostek użyłem pośrednictwa Grossmana, lecz je vous assure que je n&rsquo;ai pas pu inaczej zrobić. Pośrednictwo poczty przyprawiłoby Panią o wiele trudu i musiałaby Pani chodzić na komorę, wyczekiwać, marznąć... 
 Powolny rozkazowi Pani donoszę szczerą prawdę: zdr&oacute;w jestem, sypiam już comme un tu&eacute; , a jadam, jak gdybym miał beaucoup de place . Od dwu dni gorączka opuściła mię i już, co mię najbardziej cieszy, do pracy mam wiele ochoty. Niech się już droga mentorka o mnie nie martwi, nie kłopocze. Ja pracować wiele nie potrafię, bo nad najszczerszymi chęciami ośla natura, tj. lenistwo, odnosi zwycięstwo... 
 Niepotrzebnie mi Pani tyle niestworzonych rzeczy o sobie napisała. Nikt nie zdoła pod tym względem na zmianę zdania mego wpłynąć, nawet Pani... Trzymam o Pani, jak powinienem, i jest to zapewne jedyny punkt, na kt&oacute;rym się ani omyliłem, ani też omylić się potrafię. Zdaje mi się, iż jest Pani aż nadto pewną, że gdybym Panią widział cierpiącą na ową nieznośną newralgię, to albo bym wyszedł... po doktora, albo też wyprawiałbym r&oacute;żne pass&eacute;s dorsales et palmaires w nadziei ulżenia Jej cierpieniom, nie wątpiąc na chwilę o Pani łagodności i dobroci. Szkoda, że tam nie jestem! Nie byłoby mi tak smutno... 
 Dziś bardzo kr&oacute;tko piszę, gdyż muszę jeszcze kilka przykład&oacute;w zrobić. Odkładam więc sobie przyjemność paplania przed drogą Panią do soboty. Do pana Władysława za dni kilka napiszę. Tymczasem proszę go serdecznie pozdrowić i poprosić, ażeby w moim imieniu najserdeczniej rączki Pani ucałował. 
 IJPaderewski 
 &nbsp; 
 [PS 1.] Ciapcię serdecznie całuję. Ręce Cioci i Babci r&oacute;wnież. 
 [PS 2.] Panu Winklewskiemu, pannie Adeli &ndash; ukłony. ",
1063,['Ignacy Jan Paderewski'],['Helena Górska'],Berlin,,1882-02-06,1882-02-06,"Berlin, 6 lutego 1882",Do Heleny Górskiej," Nie wiem, czy to skłonność do grzechu, czy też tak zwane okoliczności sprawiają, że najczęściej w listach do Pani pisanych przepraszać Cię muszę... 
 Niestety! Utarty wyraz &bdquo;przepraszam&rdquo; przewinienia względem Pani nie okupi, sumienia mego nie uspokoi... przeciwnie &ndash; gdy wyraz ten wymawiam lub piszę, srodze boleję, iż nadużywam Twej pobłażliwości... Dziś przepraszać Panią muszę za niesłowność moją... Miałem napisać przedwczoraj jeszcze, tymczasem inaczej się stało... Koncert Saint-Sa&euml;nsa i ceremonialny wiecz&oacute;r u Radoszewskich czas m&oacute;j sobotni pochłonęły. Wczoraj zn&oacute;w b&oacute;l głowy i gorączka przemogły najszczersze do pisania chęci... Dziś więc zaledwie przystąpić mogę do miłej dla mnie, lecz nudnej dla Pani paplaniny. 
 Nie wiem jednak, od czego mam zacząć. Chciałbym zawołać: ach! jak mi smutno! Lecz boję się. Nie sądzę bowiem, ażeby ciągłe czytanie list&oacute;w o Jeremiaszowym nastroju przyjemnym dla Pani było. Nie m&oacute;wię więc o smutku, lecz o siostrze jego, tęsknocie, nie wspomnieć nie mogę... Rzeczywiście tęskno mi straszliwie... niekiedy miewam chwile, że tylko biegłbym do Pani po rady, pociechy słowa, po jakąś zachętę do pracy, od kt&oacute;rej często odbiega mię ochota... 
 Może to i lepiej, że tak znaczna odległość nas dzieli... bo inaczej zanudziłbym już Panią moimi nadwiedzinami, skargami na cierpienia, często urojone, a co gorsza, zamiast pożądanego wsp&oacute;łczucia wzbudziłbym już może wstręt lub obojętność... Listami nie tak prędko chyba do tego dojdę. Tymczasem pocieszam się tu zbiorem drogich list&oacute;w Pani. Odczytuję je, ilekroć do rady Twej lub pocieszenia chciałbym się uciec (a nierzadko to bywa), i są one dla mnie, czym dla wiernego Ewangelia. 
 Pisanie wciąż o sobie nie należy do najprzyjemniejszych rzeczy. Czuję to i rozumiem. Lecz wybacz mi, droga Pani. Obcuję mało z kim, rzucony jestem na pastwę mego własnego towarzystwa, więc rad nierad &oacute;w nudny przedmiot opisywać Ci muszę... Jeżeli zaś o jakich faktach Pani donoszę, to także osobę swoją opisywać jestem zmuszony, ponieważ: &bdquo;fakt&oacute;w o Panu zawsze mi za mało&rdquo; &ndash; to zdanie Pani zupełną dokładność sprawozdań mi nakazuje. 
 Z palcem moim jest już trochę lepiej. Grywam wprawdzie niedużo, ale co najmniej godzinę, czyli że rozkaz drogiej Pani najskrupulatniej staram się wykonywać. Z kontrapunktem jako tako idzie... Kiel mi śpieszyć się bardzo nie pozwala; widocznie jest on tegoż samego co i Pani zdania, że wiele jeszcze mam czasu... Mimo to jednak odrabianie przykład&oacute;w wiele mi zwykle zabiera czasu, może dlatego, że nie mam obecnie tej łatwości pojęć, jaką się dawniej odznaczałem... 
 Przed kilku dniami zostałem zaproszony na wiecz&oacute;r muzyczny do pana Erlera, wydawcy tutejszego, a wsp&oacute;lnika F. Riesa. Musiałem tam grać moje kompozycje i wyznaję z bezstronnością, że zrobiłem: fiasco . Pan Erler znalazł je &bdquo;zu , zu melancholisch&rdquo;... słowem &ndash; nie podobały mu się. O muzycznej wiedzy tego jegomości słyszałem tak wiele, że usłyszawszy to zdanie jego, miałem ochotę najzupełniej mu zaufać i [o] moim natchnieniu zwątpić. Jednak w p&oacute;ł godziny po tym przekonałem się, że z talentem, umiejętnością dzieje się częstokroć tak jak z kruszcami: w prawdziwość ich dop&oacute;ty ludzie nie uwierzą, p&oacute;ki pr&oacute;by lub stempla na nich nie ujrzą. Niekiedy nawet, łatwowierni, dzięki stemplowi miedź wezmą za złoto... W p&oacute;ł godziny po mnie grał Moszkowski kilka płytkich i nawet nie dość zręcznie obrobionych swoich utwor&oacute;w. Zachwyt pana Erlera i całego towarzystwa nie miał granic... Wiara moja w kompetencję pana Erlera mocno została zachwianą... 
 Byłem u Janot&oacute;w. Przyjęto mię wielce serdecznie i kazano grać także. Tu mię spotkało: justement le contraire , gdyż ojciec i c&oacute;rka silili się na komplementa. Jaka to szkoda, że panna Natalia jest taką entuzjastką, inaczej jej pochlebne słowa wziąłbym, jak to m&oacute;wią, na serio... Chcę jej ofiarować moje Krakowiaki , czy Pani nic przeciwko temu nie będzie miała? 
 Koncert Saint-Sa&euml;nsa i wiecz&oacute;r u państwa R[adoszewskich], o kt&oacute;rych na początku listu wspomniałem, dają się podciągnąć pod kategorię: nud&oacute;w. Septet z trąbką Saint-Sa&euml;nsa i oda La Lyre et la Harpe (do sł&oacute;w W. Hugo) na ch&oacute;ry i orkiestrę &ndash; są to jedne z najnudniejszych kompozycji. Gra jego zaimponowała mi techniką, lecz nie stylem. W og&oacute;lności, przyznam się Pani, że dotychczas ze słyszanych tu artyst&oacute;w żaden nie zaimponował mi talentem, pomysłowością, uczuciem; natomiast imponowało mi wielu wiedzą, ukształceniem, a to jest boleśniejszym. Znowu mam ochotę żalić się przed Tobą, ukochana przyjaci&oacute;łko, lecz na teraz powstrzymam się... 
 Wiecz&oacute;r u państwa R[adoszewskich] był i długi, i nudny &ndash; a siedziałem tam jak na niemieckim kazaniu, bo też i m&oacute;wiono po niemiecku. 
 No! Napaplałem się do syta. Wprawdzie chciałbym jeszcze pisać dłużej, lecz czeka mię jeszcze i list&oacute;w moc, i zajęcia wiele &ndash; kończę więc już. 
 Czy Pani wyraziła polecenie moje panu Władysławowi? Czy on je wypełnił &ndash; tj. czy ucałował w moim imieniu tak serdecznie ręce Pani, jak go o to prosiłem?!... 
 Jak zdrowie drogiej Pani? Czy kaszlu nie ma? Nie potrzebuję wyrażać, z jaką niecierpliwością list&oacute;w Pani oczekuje 
 IJPaderewski 
 &nbsp; 
 [PS 1.] Od Alfreda miałem wiadomości: zdr&oacute;w i m&oacute;wi już trochę. 
 [PS 2.] Dziutę i Ciapcię serdecznie ściskam. Babci i drogiej Cioci ręce całuję. Znajomym wszystkim ukłony. ",
1062,['Ignacy Jan Paderewski'],['Jan Paderewski'],Berlin,,1882-02-06,1882-02-06,"Berlin, 6 lutego 1882",Do Ojca," Drogi m&oacute;j Ojcze! 
 Pisząc do Ciebie, nie miałem wcale zamiaru wyrządzenia Ci jakiejkolwiek przykrości. Znasz mię dobrze, sądzić więc możesz, czy zdolny jestem do sprawienia komukolwiek nieprzyjemności, a c&oacute;ż dopiero Tobie... Wstęp &oacute;w do listu nie był czym innym, jak tylko wyznaniem szczerym żalu, wsp&oacute;łczucia, jakie mam dla biednego Sowińskiego... Jeżeli zaś mimowolnie zdołałem Cię, m&oacute;j ukochany Ojcze, zmartwić, to wybacz mi przez wzgląd na boleść, jaką mnie samemu to sprawia. 
 Do zdania mojego o pr&oacute;żnym i o Bogu nie przywiązuj wielkiej wagi. Zbyt wiele w Stw&oacute;rcę wszechrzeczy wierzymy obadwaj, ażebyśmy mogli w tym względzie dysputy prowadzić. Moje zdanie było tak zwaną gadką i nic więcej... 
 Pracuję tutaj trochę i na brak powodzenia uskarżać się nie mogę. Wszędzie mi są radzi, o talencie moim wszyscy, kt&oacute;rzy mię znają, najpochlebniej m&oacute;wią, a Kiel jest zachwycony. Płacę mu miesięcznie 30 marek, to jest piętnaście rubli. Jest to bardzo tanio; natomiast inne wydatki na nuty, koncerta itp. nieprzewidziane pochłaniają masę pieniędzy. 
 Da B&oacute;g, może wkr&oacute;tce znajdę nakładcę na moje kompozycje, to może będę m&oacute;gł cośkolwiek zarabiać. W og&oacute;lności jest to bardzo trudne i trzeba za wyrobienie sobie rozgłosu wiele zapłacić, długo nań poczekać, nim się taki jegomość znajdzie. Odbywają się tu na przykład koncerta, do kt&oacute;rych artyści z g&oacute;ry dopłacają tysiąc marek, to jest 5000 rubli, a wszystko to dla zrobienia sobie imienia. Koncert&oacute;w takich w Berlinie najwięcej. 
 Rodzina państwa Rohde, gdzie mieszkam, złożoną jest z bardzo zacnych os&oacute;b i kocha mię jak krewnego. Starają mi się we wszystkim dogadzać. Fortepian mam doskonały i nic zań nie płacę, gdyż pan Bechstein, najpierwszy tutejszy fabrykant, wstawił mi go darmo. 
 Zdrowie mi tylko nie dopisuje. Jestem ciągle zdenerwowany, niespokojny, a przez kilkanaście [nocy] wcale sypiać nie mogłem. Dziś już jest trochę lepiej, za to zn&oacute;w mam jakąś gorączkę i tak najczęściej bywa, że się nie czuję zdrowo. 
 Dziękuję Ci serdecznie, drogi m&oacute;j i ukochany Ojcze, za pamięć o mej dziecinie. Właśnie przedwczoraj otrzymałem od staruszki wiadomość. Alfredek m&oacute;j zdr&oacute;w, do chodzenia rwie się i m&oacute;wi już podobno: &bdquo;Tata&rdquo;, &bdquo;dajcie&rdquo;, &bdquo;lala&rdquo;... Wiadomości te niezmierną mi uciechę sprawiły. List Tw&oacute;j staruszkę naszą także niemało ucieszy. Za przesłane wiadomości o odnodworcach bardzo Ci, m&oacute;j drogi Ojcze, dziękuję. 
 W Berlinie spotykałem już bardzo wiele znajomych. Obecnie bawi tu wraz z c&oacute;rką Janota. Byłem u nich, przyjęli mię bardzo serdecznie, kompozycjami moimi byli zachwyceni. Poczciwy Janota i [o] Tobie nie zapomniał, gdyż kazał Ci się serdecznie pokłonić! 
 Od Antosi miałem już jedno pisemko, jutro zn&oacute;w do niej napiszę. W og&oacute;lności utrzymać muszę straszliwą korespondencję, gdyż wiele z moich warszawskich przyjaci&oacute;ł poczciwych pisuje do mnie. Rutkowski, Kerntopf, G&oacute;rski, Szlecer po kilka razy już do mnie pisali i naturalnie staram się zawsze odpowiadać. 
 Na dziś pisemko moje kończę serdecznym uściskiem rąk Twych, drogi Ojcze, i prośbą o wybaczenie mi przykrości, jaką mimowolnie Ci sprawiłem. Mamy ręce całuję, kochaną dziatwę ściskam serdecznie 
 Wasz szczerze kochający 
 Ignacy 
 &nbsp; 
 [PS] Dziadunia serdecznie pozdrawiam. Znajomym ukłony. ",
1064,['Ignacy Jan Paderewski'],['Helena Górska'],Berlin,,1882-02-12,1882-02-12,"Berlin, 12 lutego 1882",Do Heleny Górskiej," Zapewne droga Pani gniewa się już na mnie za tak długie milczenie. Dziś jednak mniej niż kiedykolwiek na gniew zasługuję, prędzej na politowanie... 
 Szczerej chęci napisania do Ciebie, droga Pani, opierałem się długo z obawy, ażeby nienormalne usposobienie nie podyktowało mi jakich wiadomości zdolnych Cię zasmucić... Lecz dłużej powstrzymać się nie mogę. Zbroję się tylko w możliwą powściągliwość i piszę... 
 Wspomniałem już panu Władysławowi o radości, jaką mi sprawiło pismo Wasze donoszące, żeście zdrowi i że się bawicie... Czy mam to samo Pani powt&oacute;rzyć?... Chyba Ty wierzysz, droga przyjaci&oacute;łko, że każda najdrobniejsza przyjemność przez Ciebie doznana więcej mię cieszy niż szczęście własne, kt&oacute;rego już nie znajdę. 
 Pozwalam sobie zrobić tylko małą uwagę: oto niech Pani przy zabawie o zdrowiu swym nie zapomina. 
 U mnie wszystko po staremu idzie. Piszę dosyć, grywam wiele i... dochodzę do tego przekonania, że do dobrej gry fortepianowej nie powinienem mieć pretensji. Siły w palcach, porządnej techniki chyba już nie wyrobię. Muza jakoś mi nie dopisuje, gdyż dotychczas opr&oacute;cz stu kilkudziesięciu kontrapunktycznych przykład&oacute;w nic innego nie napisałem. 
 Od tygodnia otwartą tu została wystawa obraz&oacute;w Wereszczagina. Są tam rzeczy świetne, szczeg&oacute;lniej w zbiorach widok&oacute;w indyjskich i turkestańskich. Obrazy z ostatniej wojny przemawiają nie tyle świetnym wykonaniem, gdyż w rysunkach często są błędy, ile dramatycznością pomysł&oacute;w. Og&oacute;lnie jednak trzeba przyznać, iż jest to talent olbrzymi, oryginalny, często genialny, a zawsze szlachetny... Przesyłam drogiej Pani fotografię jego i trzech jego drobnych obrazk&oacute;w. 
 Co mam więcej pisać? Chciałbym napisać, że często myślę o Pani, lecz, Pani, Ty wiesz dobrze, jak jesteś wplecioną w każdą myśl moją, jak każdą z tych myśli zdobisz, uszlachetniasz... Po co dowodzić, że słońce świeci!... 
 Wkr&oacute;tce napiszę &ndash; obszerniej może. Teraz pozw&oacute;l, droga mateczko, ażebym przejęty wdzięcznością, czcią, uwielbieniem, stopy Twe ucałował i zapewnił, że nic tak poczciwie wzruszyć mię nie mogło jak Tw&oacute;j przyjazny, macierzyński pocałunek. Pali on mię wprawdzie, lecz to ogień wstydu. Doznaję niezasłużonego szczęścia. 
 Ignacy 
 &nbsp; 
 [PS 1.] Kiedy Pani imieniny? Czy 2 marca? Jak na przykładnego synka przystało, myślę Pani laurkę przysłać. 
 [PS 2.] Akompaniowałem tu Barcewiczowi, niech się Pani nie gniewa za to, nie chciałem go narazić na nieprzyjemność grania przy złym akompaniamencie. 
 [PS 3.] Wszystkich Pani serdecznie pozdrawiam. Braciszka Ciapcię całuję. ",
1065,['Ignacy Jan Paderewski'],['Jan Paderewski'],Berlin,,1882-02-18,1882-02-18,"Berlin, 18 lutego 1882",Do Ojca," Drogi Ojcze! 
 Nie zdziwisz się zapewne, gdy Ci powiem, że wiadomość o chorobie w domu zmartwiła mię wielce. Pocieszam się jednak myślą, że tam nie ma żadnego niebezpieczeństwa i że choroby gardła, zwłaszcza u dzieci, w tym roku są rzeczą nader zwyczajną. 
 Dziękuję Ci serdecznie, m&oacute;j drogi Ojcze, za wysłanie Sowińskiemu listu. Nie umiem Ci jednak wyrazić mego podziękowania za trud, jakiego się podjąłeś, przepisując dla mnie tę tabelkę. Tyle pracy przy Twoim słabym wzroku! B&oacute;g zapłać Ci, m&oacute;j drogi! Z tabelki tej o wygranej nie dowiedziałem się, doniosła mi za to ona, że jeden z bilet&oacute;w wylosowanym został. Szczęście, żem je zaasekurował. 
 U mnie jakoś nic nowego. Humor m&oacute;j okropny. Nerwy rozstrojone do niemożliwości, przy tym ciągła obawa, ażeby tu nie zachorować na obczyźnie... Oby mi B&oacute;g pozwolił szczęśliwie dokończyć zaczętej nauki! 
 Łysieję okropnie. Nie ma godziny, ażeby głowy mej biednej kilka włos&oacute;w nie opuściło. A to mię, jeżeli mam być szczerym, do strasznej rozpaczy doprowadza. Boję się, ażeby w niedługim czasie głowa moja do kolana podobną nie była. 
 Dziękuję Ci także, drogi Ojcze, za te słowa pociechy, kt&oacute;rych mi udzieliłeś. Tu, tak daleko od wszystkich drogich os&oacute;b, dopiero ocenić można wartość pisma, wartość sł&oacute;wek kilku ręką drogiej osoby skreślonych. 
 Pracuję wiele. Staram się przy pracy zapomnieć o mej przeszłości... lecz niestety, nie tak to łatwo! 
 Prof. Kiel jest mną zachwycony. Dziś na przykład sam mi zaproponował, ażebyśmy coś na cztery ręce zagrali, i po skończonej muzyce powiedział: &bdquo;jeszcze nigdy z taką przyjemnością nie grałem. Pan czytasz nuty i akompaniujesz cudownie&rdquo;. 
 Z Janotą do tego czasu jeszcze się nie widziałem, nie mogłem mu więc Twoich ukłon&oacute;w zakomunikować. 
 Niedawno występował tu Barcewicz z wielkim powodzeniem. Prosił mię o wsp&oacute;łudział, a ponieważ nie chciałem go wystawić na przykrość grania ze złym akompaniatorem, przeto towarzyszyłem mu. 
 Piszę dziś kr&oacute;tko, gdyż śpiący trochę jestem, a trzeba z tego skorzystać, inaczej musiałbym odpokutować. W następnym więc liście, da B&oacute;g, postaram się więcej Ci napisać. 
 Całuję serdecznie ręce Twe, drogi Ojcze. Matki ręce ściskam i dziatwę całą serdecznie. 
 Wasz szczerze kochający 
 Ignacy 
 &nbsp; 
 Dziadunia pozdrawiam, znajomym ukłony. Szmulowi za pamięć dziękuję. ",
1066,['Ignacy Jan Paderewski'],['Helena Górska'],Berlin,,1882-02-20,1882-02-20,"Berlin, 20 lutego 1882",Do Heleny Górskiej," Zarozumiałość każe mi przypuszczać, że nie pisząc tak długo, musiałem drogiej Pani sprawić trochę przykrości. Sprawienie Pani przykrości uważam za jedno z najcięższych przewinień, pociągnąłem więc winowajcę do odpowiedzialności. Sędzia m&oacute;j &ndash; znasz go trochę Pani &ndash; surowym jest wielce, niekiedy do zbytku, zwr&oacute;ciwszy uwagę na rozmaite okoliczności, uznał mię niepoczytalnym i rzekł tylko: Człowiecze! Chory byłeś i chociaż zawiniłeś ciężko, przebaczyć Ci należy. Obyś sam tylko o swojej winie zapomnieć zdołał!... 
 Już tyle razy pisałem drogiej Pani o tym, że mi tu niewesoło, że zdrowie mi nie dopisuje &ndash; teraz mi się już nawet powtarzać tego nie chce. Dziś ograniczę się na doniesieniu Pani, że bezsenność ustąpiła miejsca... senności, ale tak straszliwej, że nie masz chwili, w kt&oacute;rej bym spać nie chciał. Praca na tym cierpi! Na jutrzejszą lekcję nie mam nic zrobionego i wątpię, czy mi się uda cokolwiek sklecić. Nawet oto ten liścik z pewnym wysiłkiem piszę. 
 Mimo to jednak czuję się dość silnym do czytania list&oacute;w i tylko przykro mi bardzo, że się przekonać o tym nie mogę. W ostatnich czasach wszyscy jakoś na mnie są niełaskawi. W tym tygodniu jeden tylko list od poczciwego Ojca miałem. 
 Pani zapewne dawno by już napisała, gdyby nie te tany, na kt&oacute;re trzeba chodzić dla przypomnienia młodych latek. Naturalnie, że mię te rozrywki Pani wielce cieszą &ndash; zdaje się, iż już o tym wspomniałem &ndash; obawiam się tylko o zdrowie Pani. Na wszystkie mopsy w świecie zaklinam Panią, niech się Pani nie męczy!... 
 Przedwczoraj byłem na koncercie Heymana. Jest to jeden z największych wsp&oacute;łczesnych fortepianist&oacute;w. Przy olbrzymiej technice i sile posiada wdzięk, zapał i nawet wiele indywidualności w pojmowaniu kompozycji. Niekiedy, co prawda, indywidualność ta bywa chorobliwą. Nie słyszałem Liszta, a jednak wyobrażam sobie, że on w młodości musiał tak grywać jak Heyman... ale kiedy był pijanym... Grał Heymann Polonez Chopina As-dur , ale nie sprawił mi tyle przyjemności co Michałowski. Za to Michałowski Bacha lub Scarlattiego tak skończenie pięknie i spokojnie jak Heyman oddać nie potrafi. Prawdopodobnie Heyman będzie wkr&oacute;tce w Warszawie, warto więc go usłyszeć. 
 Co tam u drogich Państwa słychać? Jak zdrowie Pani, Babci, naszej kochanej Cioci? Co Pani porabia, czyta? Proszę mi odpowiedzieć. Ja będę się starał pisywać częściej, dłużej &ndash; to mi wielką, jedyną przyjemność stanowi, lecz teraz niezdolny do niej jestem... myśli mi trudno zebrać, połapać. 
 Daruj Pani, że już kończę to piśmidło bezsensowne... W czwartek postaram się napisać porządniej, jeżeli mi się to uda... Może tymczasem kilka sł&oacute;w od Pani otrzymam. 
 Wszystkich serdecznie pozdrawiam, Pani drogie ręce całuję. 
 IJPaderewski ",
1067,['Ignacy Jan Paderewski'],['Helena Górska'],Berlin,,1882-02-25,1882-02-25,"Berlin, 25 lutego 1882",Do Heleny Górskiej," Chciałem już mieć żal do Pani... Od tak dawna żadnej nie mam o Was wieści... Na telegram nie daliście mi odpowiedzi... Tyle obawy, niepokoju doznałem... Wybacz, droga Pani! Dziś już od żalu, wym&oacute;wek daleki jestem... Świadomy przyczyny Twego milczenia, winienem Ci raczej słowo pociechy niżeli wyrzutu... 
 Dowiedziałem się właśnie o zgonie śp. S. Rucińskiego. Od dawna spodziewałem się tego, a jednak żal mi, szczerze żal tego biednego człowieka. Była to świeca, wprawdzie nie jasno płonąca, lecz zdolna wielu ludziom światła udzielić, szkoda, że tak wcześnie zgasła!... 
 Zapowiedziałem na wstępie, iż nie zrobię Ci, droga przyjaci&oacute;łko, żadnej wym&oacute;wki, lecz trudno mi się od tego powstrzymać. Domyślam się, że zajęcie się pogrzebem krewnego Tobie musiało przypaść w udziale. Dziwi mię więc to bardzo, że nie zostałem zawiadomionym. Chęć ulżenia Pani w strapieniu byłaby mię natychmiast przygnała do Warszawy... 
 W ostatnich czasach byłem chory, osłabiony i dziwnie rozstrojony (złożyłem Pani dowody tego w listach). Obecnie zaś pochłaniam jakieś proszki i dzięki nim zapewne znacznie lepiej się czuję, sił mi przybywa. Rozstr&oacute;j moralny staram się leczyć Biblią i Koranem; ten ostatni dziwnie mi przypada do smaku. Co do tęsknoty, to ta mię nie opuszcza, na nią lekarstwa nie masz. Znam dwa środki wprawdzie, lecz jeden za daleko, drugi... dalej jeszcze... 
 Dziś miałbym ochotę rozpisać się o sobie szeroko, szeroko, lecz myśl o tym, że Ty, droga Pani, nie jesteś obecnie do czytania usposobioną, że drobiazgowe wiadomości moje byłyby nie na czasie, wstrzymuje me pi&oacute;ro, każe mi czekać stosowniejszej chwili... Za dni parę pozwolę sobie zn&oacute;w na tę przyjemność gawędzenia z drogą Panią o r&oacute;żnych ciekawych i nieciekawych rzeczach. 
 Na teraz: Satis ! 
 Dziutę i Ciapcię ściskam serdecznie, Pani drogiej ręce całuję 
 IJPaderewski 
 &nbsp; 
 Babci i naszej kochanej Cioci serdeczne zasyłam pozdrowienia. ",
1068,['Ignacy Jan Paderewski'],['Helena Górska'],Aleksandrowo,,1882-03-14,1882-03-14,"Aleksandrowo, 14 marca 1882",Do Heleny Górskiej," Kilka zaledwie upłynęło godzin od chwili naszego rozstania, a już do Pani z pisanymi słowy śpieszę. Tym razem o smutku, tęsknocie prawić nie będę, bo cokolwiek bym napisał, myśli mej i uczucia nie wytłumaczyłbym dokładnie. A więc po co pisać &ndash; zapytasz, droga Pani. Odpowiedź nietrudna. Mam czasu chwilę i chciałbym Panią uprzedzić, że nie w piątek, a w sobotę list m&oacute;j z Berlina rąk Twoich dojdzie. 
 Poczciwy Dziutuś odprowadził mię. Był jakiś blady, widocznie chory, niech go tam Pani do lekarza wyśle. Dzwonią już &ndash; kończyć muszę. 
 Całuję serdecznie drogie Pani ręce 
 IJPaderewski 
 &nbsp; 
 Dziutę, Waculka najserdeczniej ściskam. Cioci i Babci pozdrowienia załączam. Pannie Adeli reverance . ",
1069,['Ignacy Jan Paderewski'],['Helena Górska'],Berlin,,1882-03-15,1882-03-15,"Berlin, 15 marca 1882",Do Heleny Górskiej," Bardzo nierozważnie postąpiłem, zapowiadając drogiej Pani już na sobotę wiązankę wiadomości o sobie. Wszak łatwo było przewidzieć, że w ciągu dnia jednego nie stanę się świadkiem fakt&oacute;w wielu uwagi godnych, że sam nic nadzwyczajnego nie zdziałam, że wreszcie, pod wpływem świeżego smutku, do wrażeń i ich opisu zdolnym nie będę... 
 Nie mam o czym pisać! Kto inny na mym miejscu pisałby może o swych uczuciach, może by je wszystkie w jednym spopielił wyrazie, lecz synek Tw&oacute;j, Pani, tego nie potrafi. Jego pogańska dusza na chrzest dla uczuć nie zezwoli... 
 Nie mam o czym pisać! Donoszę więc tylko, że dobrze, tj. zdrowo się czuję, mam trochę ochoty do pracy i wierzę głęboko, iż wobec unoszącego się nade mną błogosławieństwa Twojego wszystko, co złe, omijać mię będzie. Wiesz chyba dobrze, droga Pani, jak mi smutno teraz. Wiedz jeszcze, że smutek m&oacute;j ukoić może jedynie myśl o tym, że zdrową jesteś i że Cię nic przykrego nie spotyka... Czy się postarasz o to? 
 Jak zdrowie drogiej Pani, poczciwy Dziutuś jak się miewa? Donieście mi jak najprędzej. Tymczasem zaś przyjmijcie uścisk serdeczny dłoni Waszych 
 IJPaderewski 
 &nbsp; 
 [PS] Kochanego Waculka najserdeczniej całuję. Jeszcze raz mu za podarek dziękuję. Pani drogiej ręce całuję. Cioci i Babci pozdrowienie zasyłam. O pannie Adeli pamiętam. ",
1070,['Ignacy Jan Paderewski'],['Jan Paderewski'],Berlin,,1882-03-16,1882-03-16,"Berlin, 16 marca 1882",Do Ojca," Drogi Ojcze! 
 Przed kilku dniami otrzymałem z Banku Polskiego, gdzie są złożone pieniądze Alfredka, zawiadomienie, że dwa bilety premiowej pożyczki zostały wylosowane. Chcąc je odmienić w kantorze bankierskim, gdzie opłacałem asekuracją, udałem się natychmiast do Warszawy, ażeby od razu się z tą sprawą załatwić. 
 W Banku powiedziano mi, że oryginały pożyczek premiowych odebrać tylko mogę za złożeniem kwitu bankowego, kt&oacute;ry, niestety, ulegając żądaniu Mamy, oddać jej musiałem. Jechać na Białą Ruś lub pisać, ażeby mi kwit wysłano, nie mogłem, gdyż czasu na to nie było &ndash; z Berlina bowiem na parę tylko dni wyjechałem &ndash; tak więc musiałem się pogodzić z myślą stracenia 220 rubli na dw&oacute;ch biletach. Naturalnie, że Mamie donosić o tym nie można, gdyż staruszka zamartwi się. 
 Na dobitek zaziębiłem się w drodze i całe dziesięć dni przesiedziałem w domu państwa G&oacute;rskich, serdecznych moich przyjaci&oacute;ł, kt&oacute;rzy mię z idealną troskliwością pielęgnowali. Po tym wszystkim nie potrzebuję Ci, drogi Ojcze, donosić, dlaczego tak długo list&oacute;w nie pisałem. Powinienem Cię raczej przeprosić za to, co prawdziwie nie z mojej zaszło winy. 
 Praca moja nie ustaje. Piszę bardzo dużo, grywam także dosyć, czytuję po trochę i byłbym z siebie zadowolonym, gdyby nie to, że zdrowie mi nie bardzo służy. To osłabienie, to zn&oacute;w katar lub rozstr&oacute;j żołądka wciąż mię prześladują. 
 Życzeniu Twemu, drogi Ojcze, uczynię zadość. Około Wielkiej Nocy wyspowiadam się i wierzaj mi, że uczynię to z przyjemnością r&oacute;wną tej, z jaką bym wszystkie Twoje żądania wypełniał. 
 C&oacute;ż tam teraz u Was się dzieje? Czy są nadzieje na lepszy od zeszłorocznego urodzaj? 
 O zdrowie Wasze nie zapytuję, ponieważ sądzę, iż bez pytania mojego donosić mi o nim winniście. 
 Od Antosi otrzymałem list. Donosi mi ona, że teraz, dzięki Bogu, lepiej trochę im się powodzi. 
 Kończę me pismo, gdyż czas już na lekcję. Serdecznie więc ręce Twe całując, zostaję zawsze tym samym 
 Ignacy 
 &nbsp; 
 [PS] Mamy ręce całuję. Dziadunia r&oacute;wnież. Dziatwę całą ściskam serdecznie, znajomym ukłony ",
1071,['Ignacy Jan Paderewski'],['Helena Górska'],Berlin,,1882-03-24,1882-03-24,"Berlin, 24 marca 1882",Do Heleny Górskiej," List Pani ostatni smutny był bardzo. Chciałem nań nawet pociechy słowem odpowiedzieć. Niestety, nie w mojej to mocy! Smucić ja umiem, pocieszać nie potrafię... Wprawdzie wsp&oacute;łczuć mogę, a jeśli za pociechę wsp&oacute;łczucie starczy, to uwierz, droga Pani, że nad Twym smutkiem p&oacute;ty boleć będę, p&oacute;ki mi swą radością weselić się nie każesz. 
 O sobie nic nowego, nic ciekawego donieść nie mogę. Jestem już znowu pod wpływem mojego miłego usposobienia. Smutno mi, tęskno, niekiedy rozpaczam nawet i cierpię, tym bardziej że mi teraz nawet przed Tobą, Pani, poskarżyć się nie wolno. 
 Wielki to ciężar dla człowieka, gdy ma taką garbatą duszę do dźwigania! Ulżyć sobie można, ale tylko wtedy, gdy się ma kogoś, przed kim zawołać można: &bdquo;ach, jak mi ciężko!&rdquo; i gdy się jest pewnym, że &oacute;w ktoś nie odpowie uśmiechem na skargę. Lecz znaleźć takiego ktosia niełatwo. 
 Z tych, kt&oacute;rych dotychczas kocham lub kochałem, jedni mają serca, drudzy głowy, żalić się więc przed nimi niepodobna. Pierwszych kłopotać nie chciałem, a obcując z drugimi, jeżeli kiedy, mimowolnie, dobyłem z mej lutni smętnego akordu, to wnet tłumiłem te dźwięki, aby nie drażniły uszu nieczułych na ponure pieśni. Dopiero przed Tobą, Pani moja droga, m&oacute;wić trochę mogłem. Mogłem się skarżyć na tego, kt&oacute;rego tak mało kocham, a kt&oacute;rym wielce się brzydzę, słowem &ndash; na siebie samego. Przed Panią dopiero mogłem spowiedź odbywać. Lecz teraz już koniec tej spowiedzi! Koniec, bo do konfesjonału wraz z księdzem chce zasiąść i organista... Poczciwy Dziutuś ani się domyśla, jaką mi krzywdę wyrządził, listy me czytając. Nie wiem, po co mu to. Czy on się obawia, ażebym się ja z wyznaniem miłosnym nie pokwapił, ażebym Pani tego zużytego &bdquo;kocham&rdquo; nie napisał?... Płonna obawa!... Wyznania miłosne nie dla Pani, a wyraz &bdquo;kocham&rdquo;? ... Nim zelżyć tylko można moje dla Pani uczucia... 
 A może Dziutka, czytając me pisma, chciałby grzebać w biednej duszy jak w popielisku, aby zeń wydobyć trochę węgli lub szczyptę popiołu na strawę dla ironii? W takim razie go pytam, azaliż nad przyjacielem pastwić się wypada? 
 Dawno już byłbym napisał, lecz nie znałem miejsca pobytu Pani, a przy tym od dni kilku doznając okropnych newralgii, sądziłem, że to prędko przejdzie i że nie będę potrzebował tej wiadomości umieszczać w raporcie przed Mamusią. Tymczasem to jakoś nie przechodzi. No, ale niepotrzebnie Panią martwię &lt;...&gt; ! 
 Czemu mię tam nie ma? &ndash; wołam stęskniony za tą miłą, serdeczną gawędką, o kt&oacute;rą na papierze skrępowane pi&oacute;ro upomnieć się wstydzi... 
 Serdecznie całuję drogie ręce Pani, Dziutkę i Waciulka ściskam 
 Wasz Ignacy 
 &nbsp; 
 Babci i Cioci ręce całuję. Kiedy mi Ciocia przyrzeczone fotografie przyśle? 
 [PS] Dr. Winklewskiemu i pannie Adeli ukłon załączam. Może by ich tak poswatać? ",
1072,['Ignacy Jan Paderewski'],['Helena Górska'],Berlin,,1882-03-29,1882-03-29,"Berlin, 29 marca 1882",Do Heleny Górskiej," I znowu dni kilka zleciało w przepaść zwaną przeszłością! U brzegu jej stoję i okiem pamięci spoglądam na te świeżo rozbite czasu cząsteczki. Chciałbym Ci, droga Pani, sprawę z nich zdać, lecz z żalem widzę, iż nic nie powiem nowego. To zaś, o czym m&oacute;wić będę, rozpocząć muszę od znanych wyraz&oacute;w &bdquo;źle mi tu!&rdquo;. 
 Lecz czemu mi źle? Czym ja bez dachu, czy mi brak chleba kęsa lub wody łyku? Czy nie mam schronienia przed zimnem; głodu lub pragnienia zaspokoić nie mogę? Nie!... Oto po prostu wiatr jakiś smutny powiewa na mnie, a jam tak słaby, że mu się oprzeć nie mogę. Chwieję się, pochylam i &ndash; chociaż nie upadłem jeszcze &ndash; już się za potłuczonego uważam... Czy wiatr ten rychło przejdzie &ndash; nie wiem. A jeśli i przejdzie, to w&oacute;wczas ja sam dmuchać na się zacznę i... r&oacute;wnież chwiać się będę. 
 W ciągu dni tych kilku zrobiłem mało bardzo, aczkolwiek pracowałem wiele. Praca moja &ndash; jak zwykle &ndash; polegała na ciągłych zapasach obowiązku z nieusposobieniem i, jeżeli chwilowo kończyła się zwycięstwem pierwszego z zapaśnik&oacute;w, nie sprawiało mi to wielkiej radości. Dla mnie bowiem obowiązek jest synonimem obawy przed sumieniem, a jeszcze więcej przed opinią niekt&oacute;rych ludzi. 
 Piszę obecnie fugi, lecz z takim wstrętem i niechęcią, że nawet owa znana nam niechęć do pisania recenzji nie może z nimi iść w zawody. 
 &bdquo;Co ten chłopak robi? &ndash; woła na dobre już zagniewany Dziutka. &ndash; Siedzi w Berlinie, pod nosem ma Kiela, czeg&oacute;ż mu jeszcze potrzeba? Sam nie wie, czego chce&rdquo;. Ha! Może i nie wiem... Pewny tylko jestem, że gdyby mi Kiel oddał całe swe natchnienie, nawet wszystkie włosy z głowy, jeszcze by mię tym nie uszczęśliwił. O jego wiedzy nawet nie marzę, chociaż z nią można zostać taką doskonałą mamką dla muzycznych niemowląt. Chciałbym tylko, chociaż przez tydzień jeden, posiadać jego spok&oacute;j i zadowolenie. Oddałbym za to wiele, bardzo wiele. 
 Przed kilku dniami chodziłem do Bocka z mazurkami pana Władysława. Zastałem go w mundurze i w wielkim zakłopotaniu, ponieważ obecnie odbywać mu kazano powinność wojskową. Przyjęty byłem bardzo serdecznie, o interessie jednak długo m&oacute;wić nie mogłem, gdyż Bock się śpieszył do koszar, a że te zajęcia jego potrwają jeszcze parę tygodni, prosił mię zatem, abym się doń zgłosił w połowie kwietnia, gdy będzie już m&oacute;gł interessami firmy się zajmować. Zarazem oświadczył mi gotowość drukowania moich kompozycji. 
 Zdaje mi się, iż to już wszystko, co mogłem w mej przed Mamusią relacji pomieścić. Teraz niech wolno będzie synkowi popytać Mamusię, jak zdrowie Jej służy, jak czas przepędza, czy muzyka Heymana w wielki zachwyt Ją wprawiła? Co do wiadomości o zdrowiu, to zastrzegam sobie szczerość, chociażby taką, na jaką ja dziś, pomimo niedawnych zarzekań, się zdobywam. 
 Dziś przeprosić Cię jeszcze, droga Mamusiu, muszę za op&oacute;źnienie się z pisaniem. O ile to w mej mocy będzie, starań o poprawę dołożę i prawdopodobnie w piątek zn&oacute;w napiszę. Teraz zaś kończę pełnym czci ucałowaniem rąk Twoich 
 Synek Ignacy 
 &nbsp; 
 [PS] Dziutkę i Waciulka najserdeczniej całuję. 
 Cioci i Babci pozdrowienie serdeczne. Winklewskiemu i Adeli ukłony. ",
1073,['Ignacy Jan Paderewski'],['Jan Paderewski'],Berlin,,1882-04-01,1882-04-01,"Berlin, 1 kwietnia 1882",Do Ojca," Drogi Ojcze! 
 Pismo moje kr&oacute;tkim będzie, ponieważ niewiele mam Ci do doniesienia o sobie. Pracuję po dawnemu, staram się, aby czas i pieniądze, kt&oacute;re tu tracę, odpowiednią mi korzyść przyniosły. Nudno mi i tęskno za swoimi, lecz na to poradzić trudno. 
 Kiel m&oacute;j poczciwy nie jest niezadowolonym ze mnie; rzec nawet bez zarozumiałości mogę, iż należę do jego ulubieńc&oacute;w (jeśli on ich wielu posiada). Napisałem tu już bardzo wiele kompozycji. Są dobre, są i słabe rzeczy, bo pisząc tak wiele, nie można liczyć na nieodstępne natchnienia towarzystwo. Obecnie czekam na wydawcę. Da B&oacute;g, może się z czasem i znajdzie taki poczciwiec, co płody moje na widok publiczny wystawi. Zdaje mi się, iż wstydu mi tym nie zrobi. 
 Ze zdrowiem moim jest po staremu. Chwilami jestem zdr&oacute;w, silny, raźny, lecz częściej osłabiony, kwaśny i ze straszną do pr&oacute;żniactwa ochotą. Jest to choroba nerw&oacute;w, o czym się już od lekarza dowiedziałem, dzięki kt&oacute;rej także mądre włosy głupiej głowy trzymać się nie chcą. Trapi mię to wielce, że będziesz miał łysego syna, lecz c&oacute;ż robić? Pocieszam się tym, że natomiast więcej będę miał powagi w oczach mojego Alfreda. 
 Od Antosi dawno już nie miałem listu. Dziś piszę do niej. Mama poczciwa dotrzymuje przyrzeczenia i co dwa tygodnie regularnie obdarza mię pismami, kt&oacute;re już wnuk Tw&oacute;j, drogi Ojcze, pożyczaną podpisuje ręką. Tak niedawno jeszcze ja Ci podobną radość sprawiałem. 
 Wkr&oacute;tce nadchodzą święta! Starym zwyczajem przyjm, m&oacute;j drogi Ojcze, serdeczne życzenia synowskie; wyliczać ich nie potrzebuję. Oby się spełniły, a będziesz najszczęśliwszym, a wtedy i ja z Tobą, ręce Twe całuję stokroć, a o wiadomości proszę 
 Ignacy 
 &nbsp; 
 [PS] Mamy i Dziadunia ręce całuję. Dziatwę ściskam serdecz[nie], znajomym ukłony ",
1074,['Ignacy Jan Paderewski'],['Helena Górska'],Berlin,,1882-04-02,1882-04-02,"Berlin, 2 kwietnia [18]82",Do Heleny Górskiej," Od dawna już niecierpliwie listu od drogiej Pani oczekuję. Połowę dnia każdego spędzam na podejrzeniach, domysłach, wynajdywaniu przyczyn uporczywego Pani milczenia; w drugiej zaś ożywia mię błoga nadzieja, że oto ranek jutrzejszy wieść jakąś z Warszawy mi przyniesie. Niestety! Ranek za rankiem przechodzi, a wieści jak nie było, tak nie ma... 
 Dziś już jestem niespokojny, niespokojniejszy niż zwykle. Niezależnie więc od tego do Pani pisemka ślę do Cioci telegram z zapytaniem o zdrowie Wasze. Może jej odpowiedź uspokoi mię nieco. 
 U mnie wszystko starym postępuje torem. Martwię się, a gryzę; smucę się, a tęsknię; pracą się brzydzę, a mimo to wszystko pracuję. Jestem teraz jak &oacute;w łucznik, co z całej siły łuk sw&oacute;j napręża, gdyż chce, by strzała nie tylko celu dosięgła, lecz i ugodziła weń mocno. Nie wiem, może struna łuku mojego przeciągnięta, może pęknie przedwcześnie? Och! Wtedy strzała nawet nie wyleci, a spadnie u st&oacute;p moich i jakże pokaleczy boleśnie!... 
 Nowin, nawet artystycznych, nie mam żadnych. Chyba donieść mogę, ku wielkiej chlubie naszej polskiej sztuki, że panny Bulewskie występowały w Berlinie z nowym (tj. poznańskim) programem i doznały tak zwanego powodzenia. Kilka pism wystąpiło z dobrą krytyką, a rodacy &ndash; bo gdzież głupich nie ma &ndash; ofiarowali wieńce i bukiety. Oddaję całą sprawiedliwość zręczności i bezczelności, z jakimi te skromne panienki popisują się na instrumencie patriotyzmu. Żałuję zarazem bardzo, że tu, w Berlinie, znaleźli się tacy, kt&oacute;rzy się przyczynili do zniesławienia polskiej sztuki na jednej z pierwszorzędnych estrad, wieńcząc te nędzne obozowe ciury wawrzynami, kt&oacute;re tylko bohaterskim wodzom przystają. 
 Z fakt&oacute;w o sobie donieść tylko mogę następujący. Poznałem się niedawno z bardzo możnym obywatelem berlińskim panem Gladebiks. Pan &oacute;w przed kilku dniami z wielką nieśmiałością wyraził mi chęć podejmowania w swym domu &lt;&bdquo;den famosen&gt; K&uuml;nstler&rdquo;. Zaproszenie tyle zaszczytne przyjąłem i byłem podejmowany rzeczywiście z gościnnością i przepychem godnym innego Amfitriona. Wywdzięczając się, zagrałem im kilka drobiazg&oacute;w, co gospodarza tak rozczuliło, że mi nazajutrz przyni&oacute;sł pakę materiał&oacute;w piśmiennych, prosząc usilnie o ich przyjęcie. Przyjąć musiałem, lecz tylko z papieru nutowego i pi&oacute;r korzystać mogę, gdyż papier do pisania list&oacute;w tak gustownym ozdobiony jest monogramem, że chyba tylko do os&oacute;b o nie bardzo estetycznym smaku pisać na nim wypada. 
 Niedawno miałem zmartwienie. Redakcja &bdquo;Musik-Welt&rdquo;, kt&oacute;rej zaniosłem dla oceny exemplarz Suity Dziutki, zbankrutowała i &ndash; rzecz prosta &ndash; pismo przestało wychodzić. Wprawdzie co się odwlecze, to nie uciecze. Można i w innym muzycznym piśmie mieć ocenę, ale na razie uczułem bardzo dotkliwie ten zaw&oacute;d. 
 Przechodzę do końca mego pisemka, a zarazem powracam do myśli wyrażonej już na jego początku. Oczekuję na Pani pismo, na każde słowo Twoje, Mamusiu, z niecierpliwością więcej niż synowską. Wiesz, droga&nbsp;Pani, czym dla mej duszy są pisma Twoje &ndash; tym, czym rosa dla rośliny, więc chyba nie zechcesz, by dusza moja więdła lub usychała. 
 Myślą całuję drogie, poczciwe Pani rączki. Dow&oacute;d tego w wyrazach tych składam, a o uczuciach mych zapewniać nie potrzebuję 
 Synalek Ignacy 
 &nbsp; 
 Młodszego braciszka i patrem familiae &nbsp;serdecznie całuję. Cioci i Babci pozdrowienia łączę. ",
1075,['Ignacy Jan Paderewski'],['Helena Górska'],Berlin,,1882-04-06,1882-04-06,"Berlin, 6 kwietnia 1882",Do Heleny Górskiej," W niemałym byłem o Panią niepokoju. Obecnie, dzięki poczciwej Cioci i drogiemu pisemku Pani, niepok&oacute;j m&oacute;j ustąpił, natomiast ukazał się żal i smutek, że nie mogę być przy Was, rąk Waszych uścisnąć i wyraz&oacute;w jakiegoś podziękowania wyjąknąć... 
 Smutne to święta! Powtarzam za Panią. Miewałem już smutne, lecz te do najsmutniejszych zaliczę. Nie nadaję ja wprawdzie wielkiego znaczenia świętom, lecz już sama myśl o tym, iż tych dni kilka, kt&oacute;re się zazwyczaj wśr&oacute;d rodziny lub przyjaci&oacute;ł przepędza, na samotności mi zejdzie &ndash; myśl ta dziś mię już trapi... 
 Samotny jestem, chory i bez wiary w przyszłość &ndash; bo jej mieć nie mogę &ndash; i prawdziwie na litość zasługuję. Oby tylko pr&oacute;cz Pani drogiej nie litował się nade mną nikt więcej... 
 Od kilku dni mam ferie. Nic nie robię dla Kiela, gdyż on sam prosił mię o to. Nie grywam, bo mię to drażni, a do czytania nie mam ochoty. Kiedy ta Sonata będzie &ndash; nie wiem; bez niej do kochanego Dziuty nie napiszę. Zapewne z miesiąc jeszcze na list m&oacute;j czekać mu wypadnie. Przykro mi, bardzo przykro, że kochany Dziutka dąsa się jeszcze na mnie! Wszak ja mu żadnej nie wyrządziłem krzywdy!... 
 Dziwi się droga Pani zachwytowi memu nad grą Heymanna. O ile sobie przypominam, z zachwytem m&oacute;wiłem tylko o jego technice, wykończeniu szczeg&oacute;ł&oacute;w, nie zaś o artystycznym pojęciu. Wszak już to samo zdanie: tak grać musiał Liszt, kiedy bywał pijanym, wyraźną zdaje mi się zawierało odpowiedź tym wszystkim, kt&oacute;rzy imię Heymana obok Liszta stawią. Zresztą w niekt&oacute;rych rzeczach, co prawda tylko charakterystycznych, efektownych, Heymann jest niedoścignionym. Powodzeniu jego nie dziwię się wcale. W innym czasie nie zdołałby on zająć tak dalece swoim artyzmem, ale w tych czasach, wobec gwałtownych antysemickich rozruch&oacute;w, pojawienie się na horyzoncie sztuki syna skromnego amsterdamskiego kantora musiało wywołać okrzyki entuzjastyczne u całej izraelskiej rzeszy. 
 Zdziwi się droga Pani bardzo, gdy Jej powiem, że postępek panny Adeli nie zadziwia mię wcale. Głupia, bierna istota, przy największym zasobie poczciwości zasad moralnych nie posiada, przy tym jest Francuzką, że zaś bardzo przewrotną nie jest, najlepszy dow&oacute;d dała zdradzeniem się, czym pachnie. Ostatni ten wyraz nasuwa mi myśl, kt&oacute;ra z całej tej sprawy najwięcej przyprawia mię o smutek: boli mię to bardzo, że Pani, poczciwa, nieoceniona Pani, z taką troskliwością starała się od Adeli usunąć to, co na adorator&oacute;w odstręczająco działać mogło... 
 Czy mam Ci, droga Pani, dziękować za pamięć o mnie, za jej dowody, za te mazurki, kt&oacute;re mam otrzymać? Spożyję wszystkie i smakować mi muszą, nie smakować nie mogą, bo z Twojej pochodzą ręki. 
 Droga Pani! Nie uwierzysz, o ile mię kłopot&oacute;w i zmartwień przyjaźń Twa przyprawia. Chciałbym ją usprawiedliwić, dojść do czegoś, lecz wiem, że&nbsp;cokolwiek szczęście pozwoli mi uczynić, wszystko niczym będzie w por&oacute;wnaniu z Twymi nadziejami. Wiele bym chciał napisać jeszcze, lecz martwić Cię, droga Pani, nie powinienem, pozw&oacute;l więc ucałować drogie ręce i zakończyć pismo. 
 IJPaderewski 
 &nbsp; 
 [PS 1.] Kochanego Dziutę i Waciulka serdecznie całuję. Kiedy Scherzo i recenzję otrzymam? 
 [PS 2.] Nieprędko teraz napiszę, proszę więc Mamusię o pobłażliwość. ",
1076,['Ignacy Jan Paderewski'],['Jan Paderewski'],Berlin,,1882-04-11,1882-04-11,"Berlin, 11 kwietnia [18]82",Do Ojca," Drogi Ojcze! 
 Wczoraj otrzymałem właśnie list od poczciwego Edwarda, kt&oacute;ry mi donosi, że pisałeś doń, zapytując o mnie. Zdziwiła mię wielce ta wiadomość, bowiem pisując przynajmniej co dwa tygodnie, sądziłem, iż nie masz powodu niepokoić się o mnie. Dziś śpieszę z tym pisemkiem; niech Cię ono uspokoi! Oby tylko dołączona doń prośba wiele niepokoju Ci nie sprawiła. 
 Od kilku już dni jestem bez pieniędzy, a ponieważ na razie tutaj do kogo nie mam się udać, list zaś do Mamy zbyt długo idzie, przeto z wielkim serca b&oacute;lem, wierzaj mi, muszę Ciebie, Ojcze, o pomoc prosić. Potrzebuję stu pięćdziesięciu rubli. Summa ta wystarczy mi do połowy maja, p&oacute;źniej zaś od Mamy zapewne dostanę. Ot&oacute;ż bądź łaskaw, wyślij mi, co najprędzej, tę sumę, a ja Ci w lecie oddać ją postaram się. Jeżeliby nawet procent od tych pieniędzy opłacić wypadło, to jestem na to przygotowany. 
 Opr&oacute;cz wymienionej zmiany niewiele innych ze mną zaszło. Po staremu pracuję nad kompozycją pod kierunkiem Kiela, grywam trochę i &ndash; gdyby nie to, iż nie zawsze zdr&oacute;w jestem &ndash; nawet m&oacute;głbym być z siebie zadowolonym. Da B&oacute;g, a może to niedomaganie moje przejdzie z czasem. Lekarz, do kt&oacute;rego po porady się udaję, powiada mi, iż wypoczynek w lecie, świeże powietrze i spok&oacute;j zupełnie mi zdrowie powr&oacute;cą. 
 Od Alfredka w tej chwili otrzymałem pismo. Sam się przypisał, a Babka o zdrowiu i rozumie jego nader pochlebne wydała świadectwo. Cieszy mię to bardzo, lecz przykro mi zarazem, iż tak daleko maleństwo to ode mnie. 
 Przepraszam Cię, drogi Ojcze, za śmiałość mej napaści na kieszeń Twoją, lecz mię wytłumaczy konieczność. Nie mając więcej do pisania, kończę ten liścik i serdeczne rąk Twoich ucałowanie załączam. 
 Tw&oacute;j Ignacy 
 &nbsp; 
 [PS] Mamy ręce całuję. Dziatwę serdecznie ściskam. O pośpiech proszę. 
 Dziadunia serdecznie pozdrawiam. Wszystkim znajomym ukłony ",
1077,['Ignacy Jan Paderewski'],['Helena Górska'],Berlin,,1882-04-21,1882-04-21,"Berlin, 21 kwietnia 1882",Do Heleny Górskiej," Tobie, Pani, listy moje niejedną smutną zgotowały chwilę. Czytując Beniaminowe skargi i żale, nieraz zapewne westchnęłaś litośnie i zawołałaś: kiedyż nareszcie to moralne dziecię r&oacute;ść, mężnieć zacznie!... A ja tymczasem, zamiast r&oacute;ść, maleję &ndash; i jak zmalałem, za dow&oacute;d niech posłuży choćby ostatnie moje pismo. 
 Nie pomnę już dokładnie pisma tego treści; wiem tylko, iż najmądrzejszym zeń zdaniem była zapowiedź, iż nierychło zn&oacute;w do Pani napiszę. Może się mylę, może to zdanie właśnie inaczej Pani określi, w każdym jednak razie nie żałuję, iż byłem mu wiernym, gdyż... mej Mamusi nie sprawiłem przykrości. 
 Pisząc, potrzebowałbym donieść, że ręce drżą mi jak pijakowi, pi&oacute;ra utrzymać nie mogę, że przy fortepianie omdlewam prawie, oczy mię bolą, a w głowie nieład, hałas, bo rozum &ndash; jeżeli tam jego siedlisko &ndash; koziołki wywraca... Do tych ciekawych wiadomości musiałbym jeszcze dodać, że lekarz radził mi na jakiś czas rzucić muzykę i że, ulegając tej radzie, wybierałem się już na Białą Ruś, a od wyjazdu powstrzymał mię na razie tylko brak pieniędzy. Wszak lepiej, żem nie pisał &ndash; nieprawdaż, droga Pani? 
 Nietrudno mi się domyśleć, że droga Pani gniewa się teraz na mnie &ndash; czemu innemu przecież tak długiego milczenia przypisać nie mogę. Gniewa się Pani za to, żem pisał, i za to, żem nie pisał, ale ostatecznie biednemu Beniaminowi przebaczyć Pani musi... 
 Nazwałem się biednym nie bez słuszności. Bo czyż nie jest biedą niemoc, niedołęstwo, zwłaszcza wtedy, gdy gorączka pracy pali duszę, a wszystkie warunki zdają się wołać: Człecze! Nie trać drogiego czasu!... Pod wpływem tej biedy, jeżeli się sędziwemu bratu przestrzeni &ndash; czasowi nie ufa, można rozpaczać, można pisywać głupsze niż zwykle listy, można nawet (wprawdzie nie bezkarnie) zmartwić przyjaciela. 
 Dwa tygodnie przeszło spędziłem na smutnym pr&oacute;żniactwie i niewesołych rozmyślaniach. Chciałem się Pani wywzajemnić i przygotować trzy niepieczone mazurki, nakreśliłem więc szkic do trzeciego; pr&oacute;bowałem także zrobić coś z Asnykowej pieśni, ale &ndash; niestety &ndash; widzę, iż w tych obu rzeczach więcej smutku niż sensu. 
 Dziś mi jest lepiej, niezupełnie jeszcze dobrze, bo &bdquo;le mal arrive &agrave; cheval et s&rsquo;en va &agrave; pied&rdquo;, ale jestem o tyle silnym, iż mogę już pisać. Przedwczoraj wieczorem wziąłem się do pisania i dziś już zaniosłem Kielowi pierwszą część sonaty. Poczciwy staruszek, uważnie wysłuchawszy, powiedział mi: &bdquo;Sch&ouml;ne Sachen sind drin, aber es ist keine Sonate &rdquo;. Bynajmniej nie zniechęcony tą oceną mego trudu, zabieram się do przerabiania rzekomej sonaty, a gdy będzie gotową, natychmiast do Dziutki napiszę; teraz nie mam jeszcze o czym pisać, a przy tym sądzę, że może niechętnie wziąłby me pismo do ręki. 
 Przykro mi bardzo bez list&oacute;w drogiej Pani! Nic nie wiem, co się z Wami dzieje, a telegrafować nie śmiem, bo i Ciocię kochaną m&oacute;głbym nareszcie rozgniewać. Sam długo nie pisałem, nie mam więc prawa żądać od Pani częstych list&oacute;w, lecz niech mi wolno będzie powiedzieć, że każdy list, każde słowo Pani uważać będę za drogi dow&oacute;d łaski, że... po co to pisać rzeczy wiadome?... 
 W święta poszedłem do Janot&oacute;w. Tęskno mi było za mową polską, chciałem więc trochę pogwarzyć, bodajby o niczym... Przyjęto mię niemal serdecznie, ale w spos&oacute;b, kt&oacute;ry Rossjanie ( passez-moi l&rsquo;expression ) określają &bdquo;i gost&rsquo; mił, i chleba żałko&rdquo;... U pani Natalii straciłem na opinii z powodu Brahmsa. Dla niej jest on Jowiszem, dla mnie zaś... tylko Wulkanem (nie o chromej nodze, lecz o kulawym natchnieniu). Rozmawiając kilkakrotnie o nim, powiedziałem Janot&oacute;wnie prawie to samo, com już kochanemu Dziutce napisał. 
 Cieszy mię bardzo wyjazd Pani do Krakowa &ndash; zabawi się Pani trochę... Czy nie będzie to zbyt śmiałe żądanie, jeżeli o sł&oacute;w kilka i stamtąd poproszę? 
 W oczekiwaniu łaski dowodu ściskam serdecznie drogie ręce Pani. Dziutce i Waciulkowi takiż uścisk przesyłam 
 IJPaderewski 
 &nbsp; 
 [PS] Cioci i Babci ręce ucałować proszę. ",
1078,['Ignacy Jan Paderewski'],['Helena Górska'],Berlin,,1882-04-26,1882-04-26,"Berlin, 26 kwietnia 1882",Do Heleny Górskiej," List Tw&oacute;j, Mamusiu, był dla mnie radosną niespodzianką... Od tak dawna pozbawiony rozkoszy, jaką mi już sam widok liter ręką Twą kreślonych sprawia, sądziłem, że się gniewasz na mnie i czekasz, aż Cię przeproszę&hellip; Mimo niepokoju o Twoje i Twoich zdrowie zapytywać telegraficznie nie śmiałem, zdawało mi się bowiem, iż w odpowiedzi pozyskać mogę: &bdquo;troskliwość zbyteczna&rdquo; lub coś podobnego&hellip; 
 Przypuszczenia moje były pesymistyczne, lecz nie żałuję tego wcale. Dzięki mojemu pesymizmowi bywam bardzo, bardzo nieszczęśliwym. Walczę z nim ciągle, staram się go pozbyć, lecz po co?... Bez niego nie byłbym zdolnym do odczucia podobnych niespodzianek, takich chwil szczęścia jak ta, w kt&oacute;rej Twe pisemko otrzymałem. 
 Chcąc Ci, Mamusiu, radość mą określić, powiedzieć muszę, iż list Tw&oacute;j nie był dla Beniaminka listem, był on czymś więcej: biczykiem z[e] świstawką, skaczącym turkiem, bąkiem &ndash; słowem zabawką, kt&oacute;rą zazwyczaj dzieci p&oacute;ty pod poduszką przechowują, p&oacute;ki im nowej nie dadzą. Dziś już poczciwe &bdquo;Salut&rdquo; uciech moich jest przedmiotem. 
 Jesteś już, droga Pani, w Krakowie i jeśliś zdrowa, błogo Ci tam i wesoło. Raduję się temu tym bardziej, że spokoju Twego i wesela niczym dziś nie zamącę. W poprzednim liście doniosłem, iż źle ze mną było: zesłał był Pan na mnie i serce lękliwe, i oczy ustające, i duszę żałością utrapioną &ndash; w niniejszym donieść muszę, iż strapienia te przechodzą, a jeśli mam obecnie jaki osobisty frasunek, to tylko ten, że coraz gwałtowniej łysieję&hellip; Uśmiechasz się, Mamusiu, nieprawdaż?... Powiesz mi, że niejeden już oswoiłby się z tym i, będąc na nowiu księżyca, oczekiwałby w spokoju jego pełni... Wiem o tym! Lecz c&oacute;ż pocznę, jeżeli mi trudno pogodzić się z myślą, iż jestem jako drzewo, z kt&oacute;rego w lata początku opadają już liście!&hellip; 
 Pierwsza część sonaty już gotowa. Mam jej wiele jeszcze do zarzucenia, mimo to jednak Kielowi &bdquo;ganz&rdquo; &lt;reizend&gt; ona się wydaje. Za dwa tygodnie wezmę się już może do podw&oacute;jnego kontrapunktu, z kt&oacute;rym do wakacji koniecznie chciałbym się załatwić, inaczej bowiem nie miałbym po czym spocząć nawet przez chwilę. 
 Za dni parę, Mamusiu droga, zn&oacute;w do Ciebie napiszę, to zaś pisemko serdecznym dłoni Twych uściskiem i pocałunkiem pozw&oacute;l zakończyć. 
 Ignacy 
 &nbsp; 
 [PS 1.] Sot--r&eacute; [ sic! ] polecił mi przesłanie ukłon&oacute;w Pani. 
 [PS 2.] Tyberiuszowego rodzica pozdrowić proszę. 
 [PS 3.] Szanownemu domowi państwa Estreicher wyrazy głębokiego poważania załączam. Pannie młodej serdeczne pozdrowienia i życzeń co niemiara. Konradowi i Aldonie oraz ich potomstwu (?) ukłony oświadczam. ",
1079,['Ignacy Jan Paderewski'],['Helena Górska'],Berlin,,1882-05-08,1882-05-08,"[Berlin, 8 maja 1882]",Do Heleny Górskiej," Dłużej w Berlinie wytrzymać nie mogę. Wyjeżdżam. Może napiszę, gdybym jednak nie pisał, gdybym pisać nie m&oacute;gł, wszak gniewać się na mnie, droga Pani, nie będziesz!... 
 Wszystkich pozdrawiam serdecznie. 
 IJPaderewski ",
1080,['Ignacy Jan Paderewski'],['Helena Górska'],Berlin,,1882-05-18,1882-05-18,"Berlin, 18 maja 1882",Do Heleny Górskiej," Mimowolnie stałem się kłamcą! Jestem jeszcze w Berlinie i pozostanę tak długo, aż mi bogi czy demony nieszczęśliwą sonatę skończyć pozwolą... Nie pisałem, utrzymałem Cię, droga Pani, w niemiłej niepewności co do miejsca mego pobytu, lecz pozwolę sobie nie tłumaczyć się z tego ciężkiego grzechu... Nie radość, nie zabawy do niego mię zmusiły. Dziś piszę mało, bo... żal mi Pani. Tyle już przykrych wysłałem list&oacute;w, tyle już nimi sumienie swe obciążyłem, że gdy nic wesołego donieść nie mogę, wolę pisać mało lub &ndash; co może lepsze &ndash; nie pisać wcale... 
 W tych dniach mogłem się przekonać, jakim nieocenionym człowiekiem jest Kiel. Pomimo zajęć licznych, pomimo swej starości odwiedził mię, przyni&oacute;sł mi książkę (naturalnie kontrapunktyczną) i parę godzin ze mną przegawędził. Ja też nie omieszkałem szczerze mu się wywdzięczyć: zaproszony doń wczoraj na kwartet, poszedłem i uraczyłem staruszka taką muzyką, jakiej może nie słyszał nigdy. Nie skłamię wcale, gdy powiem, że trzy pierwsze części jego kwartetu grałem zupełnie tak samo jak Herman u Grossmana na Sotr&eacute;towskim wieczorze... 
 W Sonacie są dopiero dwie części. O pierwszej pisałem, co zaś do Andante, to uważam je za dzieło tak wyso[kiego] polotu, świetnego natchnienia, że o zwykłym dlań końcu myśleć nie mogę; los Dziewicy Orleańskiej spotkać je musi. 
 Za wiele już napisałem, skończyć więc trzeba. Nie mam prawa żądać od Pani list&oacute;w, zbyt ciężko zawiniłem. W każdym razie sł&oacute;w kilka od Pani drogiej poczytam za dow&oacute;d łaski i przebaczenia... 
 Chciałbym być co prędzej w Warszawie, drogie ręce Pani ucałować, dziś czynię to w myśli &ndash; serdecznie jak nigdy 
 IJPaderewski 
 &nbsp; 
 Ciocię, Dziutkę i Wacia pozdrawiam serdecznie. Czy się Dziuta gniewa jeszcze? ",
1081,['Ignacy Jan Paderewski'],['Jan Paderewski'],Berlin,,1882-05-20,1882-05-20,"Berlin, 20 maja 1882",Do Ojca," Drogi Ojcze! 
 Wybaczysz mi zapewne op&oacute;źnienie w przesłaniu Ci o sobie wiadomości. Nawał pracy, humor niewesoły, wreszcie brak uwagi godnych fakt&oacute;w złożyły się na to przewinienie, do kt&oacute;rego przed trybunałem Twej pobłażliwości z pokorą się przyznaję. 
 W ostatnich Twych pismach udzieliłeś mi, drogi Ojcze, miłych i pożądanych wiadomości o stanie gospodarki, o przybyszach, kt&oacute;rym gościnnie Twej stajni wrota roztworzyć kazałeś. Wszystko idzie nieźle, jak widzę, lecz ten brak deszczu naprawdę już mię trapi. 
 W Berlinie na suszę skarżyć się nie można, toteż ilekroć chmurkę zejrzę na niebie, rad bym ją wnet uchwycić i, bodajby pocztą pantoflową, do Chrolin Ci przesłać! 
 W zamian za Twoje nowiny muszę Ci także coś o swej donieść osobie. Pracuje ona jak może i robi widoczne postępy. Kiel jest z niej bardzo zadowolony, o czym się i od niego samego, i od os&oacute;b trzecich dowiaduję, muzycy inni radzi jej są, gdy widzą, ja sam nawet miewam niekiedy ochotę łaskawie głowę mej osoby pogłaskać, lecz dotknąwszy się jej z lekka, cofam natychmiast rękę, kt&oacute;ra poważnej łysiny głaskać nie ma odwagi... 
 Poznałem się niedawno z &bdquo;kr&oacute;lem skrzypk&oacute;w&rdquo; Joachimem. Słyszał on już coś o mnie i prosił mię o zagranie kilku kompozycji. Podobały mu się bardzo, wykonaniu także oddawał wielkie pochwały i po dłuższej rozmowie zapraszał mię do siebie. 
 Od Mamy otrzymuję ciągle pisma i cieszę się wielce ze stanu zdrowia mego chłopaka. Obecnie doniosła mi tylko ona niepokojącą mię wiadomość: w okolicach ograbiono kilka obywatelskich dom&oacute;w. Jak widać, zanosi się to już na porządną rewolucję w Rosji, początki jej boleśnie &bdquo;lud wybrany&rdquo; odczuwa, kto zaś odczuje jej koniec, to zagadka... 
 Antosia i na mnie niełaskawa. Od trzech miesięcy nie mam list&oacute;w, lecz pomimo przykrości, jaką mi to sprawia, przebaczam jej. Ona nie wie, co jest samotność i jaką w niej ulgę pisma od swoich sprawiają. 
 Ściskam serdecznie drogie Twe ręce i &ndash; przesyłając uścisk serdeczny całej naszej rodzinie &ndash; zostaję zawsze kochającym 
 Ignacy ",
1082,['Ignacy Jan Paderewski'],['Helena Górska'],Berlin,,1882-05-23,1882-05-23,"Berlin, 23 maja 1882",Do Heleny Górskiej," Oczekiwania nie zawiodły mię wcale. Ukochana Mamusia wejrzeć raczyła na marnotrawnego syna i miłościwe przysłała mu pisemko. Wprawdzie spoza zdań niekt&oacute;rych tego cennego dokumentu przegląda grożący paluszek, wszelako całość zdaje się przemawiać: &bdquo;bądź grzecznym nadal, a gniew m&oacute;j przeminie...&rdquo;. 
 Chciałbym być grzecznym, m&oacute;głbym nim być bardzo, lecz trzeba, aby mi sił do pracy nie brakło, co przy obecnym stanie mych nerw&oacute;w i w og&oacute;lności zdrowia niełatwą jest rzeczą. Ciągle niedomagałem, przez czas jakiś nawet nie opuszczałem ł&oacute;żka i do rozstroju fizycznego dołączył się był taki nieład moralny, że mię już nęciły same tylko głupstwa. Wszystkie pragnienia drzemały we mnie, ja sam chciałem nawet usnąć, i to snem tak twardym, by mi go nawet odgłos trąby Michała Archanioła, sąd ostateczny zwiastujący, przerwać nie był w możności. 
 Odrętwienie to trwałoby może długo, lecz na szczęście muza je przerwała: zstąpiwszy ku mnie, pogłaskała łysiejącą głowę i rozkazującym wyrzekła głosem: &bdquo;pisz scherzo!&rdquo;. Swawolnica! Ukazała mi się w Twojej, Pani, postaci &ndash; jakże tu było jej nie usłuchać?... Usłuchałem... Dziś już jak matka dziecięcia szczebiotem, tak ja swego scherza lubuję się dźwiękami. 
 Zdr&oacute;w nie jestem. Grywać nie mogę, gdyż od kilku tygodni cierpię na niemiłe kurcze w palcach, mimo to jednak postaram się pobyt m&oacute;j tutaj przedłużyć do 15 czerwca. Robię to dla miłości Kiela, a więcej jeszcze dla własnej, kt&oacute;ra ożywiona scherzem ogromnie podnosi uszy. 
 Mylisz się, droga Pani, sądząc, iż w tej chwili rozgłos, sława są dla mnie czczymi wyrazy... Przed rokiem nauczyciel m&oacute;j, Francuz, dziwił się memu wyjazdowi za granicę. &bdquo;A quoi bon partez-vous? &ndash; powiadał on &ndash; vous voulez y chercher de la gloire &ndash; cette fum&eacute;e-l&agrave;!&rdquo;. Może Francuz w znaczeniu praktycznym, życiowym miał słuszność, lecz ja mu jej nie przyznałem. Dumnie wyrzekłem: niech sława dymem będzie, ja jednak o ten dym starać się muszę, chociażby kłęby jego zadusić mię miały. Rok czasu na zmianę zdania mego nie wpłynął. Dziś, postawiony na podwalinach pomnika, skamieniałbym z rozkoszą... Jaka to szkoda, iż jestem podobny do parowozu, w kt&oacute;rym pary wiele, tylko koła popsute!... Jechać nie mogę, więc, co najwięcej, gwizdać mi wolno... 
 Przykro mi bardzo, ilekroć o mym niedołęstwie pomyślę, wobec Twoich kłopot&oacute;w myśl ta jest jeszcze przykrzejszą. Dotychczas zdawało mi się, iż po powrocie do kraju wsp&oacute;lnie z Dziutką pracować będziemy, zachęcać się wzajem i, bądź co bądź, do pomyślnych dojdziemy rezultat&oacute;w. Niestety!... 
 Gdybym m&oacute;gł wierzyć w Boga takiego, jakim Go nam religie przedstawiają, gdybym m&oacute;gł wierzyć w Jego na jednostek życie wpływy, to z jakim oburzeniem miałbym prawo zawołać: dlaczeg&oacute;ż tak ciężko dotykasz tych, co od wielu szczęśliwych są lepsi?... Zaprawdę, pobożnisie godni są zazdrości! Wierzą, proszą, a gdy ich prośby nikt nie wysłucha, mają prawo&nbsp;z pięścią ku Niebu wzniesioną o hojną za modlitwy dopominać się zapłatę. Wszak to przy zawodach ulga niemała!... 
 Obawa o to, aby nie sprawić drogiej Pani przykrości, wstrzymuje me pesymistyczne zapędy. Może i tak już w oczach &bdquo;pragnącej wiary&rdquo; posunąłem się za daleko? 
 Od rzeczy niebieskich przejdę do ziemskich... Nigdy jeszcze rzeczy ziemskie i ich zapalony wielbiciel Zola nie wywarły na mnie tak wstrętnego wrażenia jak to, kt&oacute;rego doznałem, czytając Pot-bouille , ostatni tego genialnego brudasa utw&oacute;r. Wszystko tam obrzydliwe, obrzydliwsze niż w Nanie , lecz ponieważ prawdziwe, upoważnia mię do następującego sądu: ci, kt&oacute;rzy utworom Zoli nieśmiertelności nie wr&oacute;żą, mylą się bardzo. Nikt z taką wiernością społeczeństwa francuskiego, jego charakteru, życia, obyczaj&oacute;w nie odtworzył, toteż gdy przejdą lata, wieki, a &bdquo;prawdziwszy autor&rdquo; się nie znajdzie &ndash; Nana lub Pot-bouille nabiorą znaczenia narodowego eposu, a imię ich tw&oacute;rcy wiekopomną okryje się sławą. 
 Ale kiedy już zawadziłem o literaturę, to muszę Panią zapytać o zdanie o Bartku zwycięzcy . Dla mnie jest to najsłabsza z Sienkiewiczowych noweli. Bohater nienowy, do &bdquo;Dodosińskiego&rdquo; Skarbka zupełnie podobny, idea stara, od kr&oacute;la Jana czas&oacute;w dobrze już znana, a tych dwu poważnych niedostatk&oacute;w ani język piękny, ani obrazowanie świetne nie ratują. Przy tym mimowolnie robię sobie pytanie: dlaczego Sienkiewicz z takim zapałem głupotę polskiego chłopa idealizuje?.... 
 Rozpisałem się obszernie. Rad bym pisać dłużej, lecz czasu mało, a jeszcze wiele skreślić muszę list&oacute;w. Od dawna do Ojca i staruszki nie pisałem, trzeba dziś z sił i lepszego usposobienia skorzystać. Do kochanego Dziutki piszę r&oacute;wnież. 
 Na list niecierpliwie oczekuję. Nie odm&oacute;w mi, droga Pani, tej jedynej tutaj przyjemności. Ręce Twoje serdecznie całuję 
 IJPaderewski 
 &nbsp; 
 [PS 1.] Cioci i Babci pozdrowienie serdeczne. Wacia ucałować proszę. Winklewskiemu ukłon załączam. 
 [PS 2.] Z Krakowa żadnego nie miałem listu. Widocznie dlatego, iż go w&oacute;wczas najgoręcej pożądałem. ",
1084,['Ignacy Jan Paderewski'],['Helena Górska'],Berlin,,1882-06-07,1882-06-07,"Berlin, 7 czerwca 1882",Do Heleny Górskiej," Żal miałem do Pani! Od tak dawna pozbawiony Twych list&oacute;w, a pociech moich sądziłem, iż jest to wymiar sprawiedliwości, i szczerze zmartwiony chciałem już wołać, że kara przechodzi stokroć moje na nią zasługi. 
 Dziś otrzymałem list od naszej Cioci i żal m&oacute;j... powiększył się tylko. Jak można było, będąc chorą i wiedząc dobrze, iż parę tygodni tylko dzieli mię od powrotu, nie zawiadomić, nie kazać mię zawiadomić o tym? Czyż powr&oacute;t o dni kilka wcześniej na tak wielkie by mię naraził straty?... Pozbawiła mię droga Pani możności spełnienia obowiązku, jednak w tej chwili wyrazami żalu, wym&oacute;wkami pastwić się nie będę nad Tobą. Kara surowa, okrutna nastąpi, ale po moim powrocie... 
 Niewiele już dni zostało mi do przebycia w Berlinie. Zapewne nie postąpię z nimi tak jak z ubiegłymi dwu miesiącami, to jest na pr&oacute;żniactwie ich nie spędzę. Kontrapunkt podw&oacute;jny za dni parę kończę i chciałbym jeszcze finał do mej sonaty napisać; dla braku inwencji nie zrobiłem go dotąd. 
 Posady po Lewicie nie przyjmuję... Nie dlatego jednak, bym jakieś świetniejsze na przyszłość miał widoki. Z połowy drogi zawracać mi się nie chce... Przy tym w Warszawie mieszkając, byłbym wciąż szczęśliwym, a dla mnie jest to zbytek... Długotrwałe szczęście mogłoby mię zepsuć, uczynić nieczułym na cierpienia drugich... 
 Gdyby był ktoś, u kogo można by dla siebie sił wiele do pracy wyprosić, uznałbym to za szczęście zupełnie dla mnie osobiście wystarczające i &ndash; co pewne &ndash; nie dla osobistych tylko wyzyskałbym je cel&oacute;w. 
 W przeszłym liście prawiłem Pani dużo o moim na sławę apetycie. Myśli w&oacute;wczas niedostatecznie rozwinąłem, nie wytłumaczyłem się jasno. Można było przypuścić, iż same tylko Herostratowe pragnienia palą mą duszę. 
 Wkr&oacute;tce wyjeżdżam z Berlina. Straciłem tu wiele czasu, połowę włos&oacute;w i część zdrowia &ndash; zyskałem trochę kompozytorskiej wiedzy, wiele smutku i... przyjaźń tego grona os&oacute;b, z kt&oacute;rym bliżej żyłem. Rodzina R[ohde], wśr&oacute;d kt&oacute;rej mieszkam, kocha mię więcej, niż na to zasłużyłem: nie ma tu sekret&oacute;w, kt&oacute;rych bym nie znał, nie ma wypadku, ażeby mię o radę nie zapytano; a ja, niewdzięczny, pomimo szczerego silenia się na kosmopolityzm wszystkich ich za Niemc&oacute;w uważam. Może też dlatego bez żalu wielkiego Berlin opuszczę. 
 W ostatnich czasach bywał u mnie często Janota i ja też ich nawiedzałem. Okazywali mi oni, szczeg&oacute;lniej pani Natalia, tyle dowod&oacute;w entuzjazmu, że mimo woli, zdziwiony, pytałem siebie, czy to nie żarty tylko ze mnie stroją. 
 Z serdecznej gościnności naszej kochanej Cioci nie omieszkam skorzystać. W tej chwili napiszę do niej. Dnia przyjazdu stanowczo oznaczyć nie mogę, lecz prawdopodobnie 17 lub 18 stąd już wyruszę. 
 Chcąc drogą Panią zmusić do napisania raz jeszcze &ndash; przesyłam jedną z Fraszek , w rodzaju mazurka, za kt&oacute;rą spodziewam się podziękowanie otrzymać. Proszę mi zarazem donieść, jaki o tej drobnostce Dziutka sąd wypowie. 
 Dłonie serdecznie ściskam, Wacia całuję 
 IJPaderewski 
 &nbsp; 
 [PS] Jeszcze prośba! Chciałbym, ażeby 13 [czerwca] w kościele św. Krzyża lub św. Aleksandra odbyło się, bez ogłoszeń, żałobne nabożeństwo dla uczczenia pamięci Antoniny. Sam tego uczynić nie mogę, a zaniedbać obowiązku nie chcę. Czy droga Pani zechce przez służącą przesłać na ten cel kilka rubli? ",
1083,['Ignacy Jan Paderewski'],['Jan Paderewski'],Berlin,,1882-06-07,1882-06-07,"Berlin, 7 czerwca 1882",Do Ojca," Drogi Ojcze! 
 Za parę tygodni wyjadę już z Berlina i zapewne, po kr&oacute;tkim w Warszawie pobycie, Ciebie najpierwej odwiedzę. 
 Pobyt m&oacute;j na Wołyniu chciałbym także cokolwiek i dla korzyści materialnych wyzyskać. Pragnąłbym parę koncert&oacute;w urządzić. W tym celu więc proszę Cię, m&oacute;j drogi Ojcze, o porozumienie się z panem Bahrynowskim i zapytanie go, czy stosownie do przyrzeczenia swego nie zechce mi przy końcu czerwca koncert w R&oacute;wnem urządzić. Zarazem miałbym ochotę w Sławucie zagrać, lecz pod tym tylko warunkiem, ażeby mi przynajmniej sto rubli zapewniono. 
 Jeżeli Ci czas, drogi Ojcze, pozwoli, to napisz także do Żytomierza z zapytaniem kogo ze znajomych, czy koncert w tej porze m&oacute;głby tam mieć powodzenie. Nie obciążyłbym Cię tym poleceniem, a siebie niemiłym koncertowaniem, gdyby nie konieczność, kt&oacute;ra mię do tego zmusza. Posady po prof. Lewicie w Warszawie nie przyjmuję, gdyż wykształcenia swego jeszcze nie doprowadziłem do zakreślonego stopnia. Muszę więc powracać w jesieni do Berlina, by dalej pracować, a na to potrzeba wiele pieniędzy. Ja opr&oacute;cz dług&oacute;w dotąd nic nie posiadam, a więc zarobić coś w lecie muszę. 
 Pisano mi z Warszawy kilkakrotnie z propozycją objęcia posady profesora wyższej fortepianowej klasy. Wczoraj właśnie odpisałem panu Zarzyckiemu, dziękując mu serdecznie za ten prawdziwy zaszczyt. 
 W ostatnich czasach pracowałem ogromnie, dlatego właśnie dość długo na list m&oacute;j czekać musiałeś. Kopiuję teraz moje fortepianowe kompozycje, gdyż na kilka z nich znalazł się wydawca. W Berlinie i w og&oacute;le w Niemczech trudno jest niezmiernie dostąpić tego zaszczytu. Ja też rad bardzo jestem, iż chociaż kilka z mych rzeczy światu się pokaże. 
 Wczoraj byłem zaproszony do Joachima. Zebranie było liczne, składało się z samych znakomitości. Grałem z Joachimem, a najprz&oacute;d proszono mię o zagranie kilku moich rzeczy. Podobały się one og&oacute;lnie, a Krakowiak zjednał mi wielkie oklaski. 
 Od Alfredka otrzymuję własną jego ręką pisane listy. Dzięki Bogu dziecina zdrowo i szczęśliwie się chowa. Od Antosi miałem nareszcie list. 
 Zaproszenie Twoje na truskawki i maliny z radością przyjmuję i z utęsknieniem czekam chwili, w kt&oacute;rej z niego ze smakiem będę m&oacute;gł korzystać. 
 Ręce Twe drogie serdecznie całuję. Rodzinę naszą całą ściskam. Mamy ręce ucałuj. 
 Wasz Ignacy 
 &nbsp; 
 [PS] Dziaduniowi i wszystkim znajomym ukłony serdeczne.&nbsp; ",
1085,['Ignacy Jan Paderewski'],['Jan Paderewski'],Nałęczów,,1882-08-12,1882-08-12,"Nałęczów, 12 sierpnia 1882",Do Ojca," Drogi Ojcze! 
 Nie bez zdziwienia zapewne list m&oacute;j odczytasz. Już po raz drugi zapowiedziałem Ci moją bytność i po raz drugi, nie z własnej wprawdzie winy, odkładam ją na czas jakiś. 
 Przyjazdowi mojemu do Ciebie i koncertowi w Sławucie stanęła na przeszkodzie choroba Alfredka, kt&oacute;ry mi niemałego napędził strachu. Następnie, gdy się już stan zdrowia jego poprawił, chciałem do Chrolin podążyć, lecz własne siły odm&oacute;wiły mi posłuszeństwa i, rad nierad, musiałem się udać do Nałęczowa, by je do harmonii przywr&oacute;cić. 
 Jesteś zapewne rozżalony na mnie, drogi m&oacute;j Ojcze! W ostatnich czasach skąpiłem Ci wiadomości o sobie &ndash; zrobiłem Ci dwa niemiłe zawody i dałem Ci tym może pow&oacute;d do posądzania mnie o jakieś zobojętnienie, niedbalstwo itp. Lecz wierzaj mi, że to już z konieczności tylu względem Ciebie przewinień dopuścić się musiałem. O konieczności tej warto Ci sł&oacute;w kilka skreślić. 
 Z list&oacute;w moich z Berlina pisanych dowiadywałeś [się] często o tym, że mi zdrowie nie służy. Nie trwożyłeś się tym bardzo, ponieważ wiele z tych list&oacute;w i pocieszające zawierało wiadomości, a znając mię trochę, sądziłeś zapewne, że wielu nieistni[ej]ącym rzeczom bujna wyobraźnia moja dała życie. Niestety! Myliłeś się. Moje pociechy w błąd Cię tylko wprowadzały. Przez cały przeciąg czasu od lutego do czerwca, to jest do chwili wyjazdu, byłem chory, i to tak, że już parę razy bliżej byłem tamtego niż tego świata. Przywiązanie do życia, właściwe większości ludzi, obowiązki rodzinne i obowiązki względem moich zdolności kazały mi się leczyć. Leczyłem się też z wytrwałością, kt&oacute;ra do każdego innego zasto[so]wana trudu pomyślniejszym by się uwieńczyła rezultatem. 
 Lekarze mi r&oacute;żnie tłumaczyli moją chorobę. Jedni przypisywali b&oacute;le głowy, silne wypadanie włos&oacute;w, świerzb brwi, rzęs&oacute;w, dłoni i całego ciała i upadek sił &ndash; chorobie nerw&oacute;w, drudzy zaś widzieli w tym ślady dawnej mojej choroby. Leczywszy się długo i bezskutecznie u pierwszych, poszedłem nareszcie do drugich i zyskałem tylko tyle, że powr&oacute;ciwszy do Warszawy, nie mogłem już chodzić. Arszenik, z konieczności dla podtrzymania sił użyty, dał mi możność udania się na Białą Ruś. Tam trafiłem zn&oacute;w na okoliczności, dzięki kt&oacute;rym rozstroiłem się zupełnie. Do Nałęczowa ledwie zdołałem dojechać. 
 Obecnie, po 10-dniowej kuracji, czuję się już lepiej znacznie. Nie wiem, czy to tak dalej p&oacute;jdzie. Jeżeliby jednak to nastąpiło, to mogę zupełnie zdrowie odzyskać. 
 Leczą mię tutaj na nerwy, żołądek i krwotoki żołądkowe, w związku z hemorroidami zostające. Jako środek leczniczy zastosowywaną jest woda zimna bądź w formie kąpieli, bądź też w formie okład&oacute;w i nacierań. 
 Nietrudno Ci się, drogi Ojcze, domyśleć, że choroba ta i kuracja kosztowała i kosztuje mię okropnie. Nie mając własnych pieniędzy, pożyczałem gdzie się dało i ostatecznie na otwartym kredycie w banku wziąłem tysiąc pięćset rubli pod gwarancją złożonych pieniędzy Alfredka. Kiedy je oddam i czy oddam &ndash; nie wiem. W każdym razie mam ku temu szczere chęci, jak r&oacute;wnież pragnę gorąco, by już nadal nie zrywać owocu z zakazanego, bo cudzego drzewa. 
 Do wykonania tego drugiego postanowienia Ty mi, Ojcze, dopom&oacute;c musisz i dziś od udzielenia mi rady sprawy załatwienie rozpoczniesz. Myślę ulokować pieniądze Alfredka tak, ażeby bez względu na najważniejsze potrzeby naruszać ich nie było sposobu. Najdog[od]niejszą lokacją dla nich byłoby nabycie majątku. Tu właśnie leży cała trudność, kt&oacute;rą Ty, drogi Ojcze, radą swoją i doświadczeniem rozstrzygniesz. Pragnę gdzie na Wołyniu w bliskości kolei nabyć mająteczek w dobrej glebie, z lasu kawałkiem i wodą, i domem mieszkalnym przyzwoitym. Przeznaczyć na ten cel mogę 10 do 11 tysięcy rubli got&oacute;wką. Długu przyjmować nie miałbym ochoty. 
 Przed rokiem, a nawet dawniej jeszcze, m&oacute;wiliśmy już o tej sprawie. Może do tego czasu upatrzyłeś już, drogi Ojcze, coś takiego, co by wyżej wymienionym warunkom odpowiadało? Może w sąsiedztwie Chrolin co się znajdzie? 
 Chciałbym bardzo, ażeby to już raz przyszło do skutku. Na kawałku ziemi można pracować i nawet dorobić się czegoś, jeżeli nie dla siebie, to dla tych, kt&oacute;rych się kocha. 
 Sporządzenie aktu kupna nie przedstawia tak wielkich trudności, jak by się to zdawało. Niedawno jeden z moich znajomych, Polak i katolik, nabył majątek w guberni witebskiej i to mu niezmiernie łatwo przyszło &ndash; naturalnie dzięki temu, że zawarto umowę na podstawie aktu zastawnego. 
 Zapewne znudziłem Cię, drogi Ojcze. Myślę więc skończyć to pismo wielce naturalnym zapytaniem: czy zbiory tegoroczne nie zawiodły pokładanych w nich nadziei? Może w początku września uda mi się wpaść do Ciebie na dni kilka... 
 Posadę w Konserwatorium obejmuję w połowie przyszłego miesiąca. Zajęcia będę miał wiele &ndash; pensja zaś tylko sześćset rubli wynosi. Przed objęciem tej posady sprowadzę jeszcze sobie Alfredka, u Babki zmarnieje chłopak. 
 Odpowiedzi obszernej i wiadomości szczeg&oacute;łowych oczekuję niecierpliwie. Zacne Twe ręce serdecznie całuję. Rodzinę całą pozdrawiam. 
 Wasz Ignacy 
 &nbsp; 
 [PS] Czy nie ma od Antosi żadnych wiadomości? ",
1086,['Ignacy Jan Paderewski'],['Jan Paderewski'],Busko,,1882-09-19,1882-09-19,"Busko, 7\/19 września 1882",Do Ojca," Drogi Ojcze! 
 W położeniu moim dotychczas żadna nie zaszła zmiana. Siedzę wciąż w mej ciasnej izdebce, leczę się i z niedającą się opisać niecierpliwością wyczekuję: rychło mi też wolno będzie dawną zająć się pracą?... 
 Codziennie chodzę na pocztę i dopytuję się o listy. Lecz i pod tym względem niebo okazuje mi jakąś niełaskę... Miałem tylko list od poczciwego Rutkowskiego, ale od Ciebie ani p&oacute;ł sł&oacute;wka. Nie wiem, czybyś ani depeszy, ani też listu nie otrzymał, czy może jedno i drugie w domu Cię nie zastało. 
 Wiele zależy mi na tym, ażeby załączone Ci wzorki list&oacute;w skopiowane zostały i w czasie właściwym rąk adresant&oacute;w [sic!] doszły... Wykonanie tego połączone zapewne z pewnymi trudnościami, lecz przebacz mi to!... Sama myśl o tym, iż przykrość Ci sprawiłem, dostateczną dla mnie jest karą. 
 Dziś przesyłam Ci liścik kr&oacute;tki do moich drogich przyjaci&oacute;ł, państwa G&oacute;rskich skreślony. Racz go wnet po otrzymaniu włożyć w kopertę, a [na] niej następujący napis umieścić: G[orod] Warszawa, Jego Wysokobłagorodiju G[ospodinu] Władisławu Gurskomu. Mokotowska ulica N 12 . Jeżeli tam do mnie od kogokolwiek nadeszły listy, to mi je natychmiast przyślij pod adressem: Czriez Kielcy, Busko, Stanisławu Korietsze . Jeżeli zaś będzie depesza z zapytaniem o moje zdrowie &ndash; odpowiedz, że mam się lepiej... 
 Przepraszam Cię, drogi Ojcze, za tyle trudu i kłopot&oacute;w, kt&oacute;rymi Cię dotychczas jeszcze obarczam. Może B&oacute;g pozwoli, że chociaż w cząstce wywdzięczyć Ci się za to będę w możności. Teraz poprzestań na szczerych moich chęciach... 
 Ręce Twe serdecznie całuję 
 Wdzięczny Ignacy ",
1087,['Ignacy Jan Paderewski'],['Jan Paderewski'],Dynaburg,,1882-10-21,1882-10-21,"Dynaburg, 9\/21 października 1882",Do Ojca," Drogi Ojcze! 
 Natychmiast po powrocie do Warszawy rzuciłem się w taki wir pracy i kłopot&oacute;w, że nawet czasu chwili na napisanie do Ciebie mi brakło. 
 Nazajutrz po przyjeździe rozpocząłem już lekcje w Konserwatorium ku wielkiej uciesze Zarzyckiego i moich uczennic. 
 Nie miałem mieszkania. Toteż z pośpiechem godnym lepszej sprawy oddałem się poszukiwaniom, kt&oacute;re dopiero przed kilku dniami pożądany odniosły skutek. Kupno mebli, gospodarskich sprzęt&oacute;w, ustawianie i porządkowanie grat&oacute;w na nowej siedzibie pochłonęły mi czas do reszty. 
 Dziś dopiero, w oczekiwaniu na przyjazd Alfredka, kreślę te wyrazy w nadziei, że niedługo odpowiedź na nie otrzymam. Zupełnie zdr&oacute;w jeszcze nie jestem, ale chyba to nastąpić musi. Przy pracy, towarzystwie i widoku syna myśli o chorobie może mię porzucą, a to będzie najgł&oacute;wniejsze. 
 Lekcji prywatnych mam bardzo niewiele, a będę ich potrzebował mn&oacute;stwo. Muszę już rozpocząć spłacanie dług&oacute;w, o kt&oacute;rych bez przesady powiedzieć mogę, że mam ich więcej niż włos&oacute;w na głowie. W ostatnich dniach jeszcze na urządzenie się przybyło mi tego ubytku sporo. 
 Za dni parę przyślę Ci, drogi Ojcze, trochę drobiazg&oacute;w dla Ciebie i dzieci. Miałem to osobiście Wam wręczyć, ale inaczej się stało. 
 Chciałbym do J&oacute;zia napisać, ale dotychczas adresu jego mi nie dosłałeś. 
 Wykończyłem obecnie drugą Sonatę na fortepian. Utw&oacute;r ten, dotychczas znany małemu k&oacute;łku muzyk&oacute;w, zjednywa mi ogromne pochwały. Są tacy, co się nie wahają nazwać go arcydziełem... Do nich należy i Zarzycki, z kt&oacute;rym mię łączą dość serdeczne stosunki. Miły to i zacny człowiek. Wkr&oacute;tce napiszę. Dziś kończę, prosząc o rychłą odpowiedź pod adresem: ulica Piękna numer 1 lit[era] D. 
 Całuję Was serdecznie 
 Ignacy 
 &nbsp; 
 [PS 1.] Bawi tu obecnie w Warszawie Stanisławowa Wilkońska &ndash; nie mogłem dotąd jej odwiedzić. 
 [PS 2.] Czyby nie można teraz dostać kilku, a nawet kilkunastu funt&oacute;w konfitur? Zapłaciłbym za nie dobrze. ",
1088,['Ignacy Jan Paderewski'],['Jan Paderewski'],Warszawa,,1882-11-26,1882-11-26,"Warszawa, 26 listopada 1882",Do Ojca," Drogi Ojcze! 
 Piszę do Ciebie kr&oacute;tko &ndash; nie bierz mi tego za złe. Od paru tygodni jestem tak zajęty, że nawet rzadko z synkiem się widuję. Lekcje, koncerta, wieczory muzyczne i wizyty u rozmaitych głośnych i cichych artyst&oacute;w nie dają mi nawet możności zabrania się do pracy dla siebie samego. 
 Przed paru dniami bawiła tu znakomita fortepianistka pani Essipof, kt&oacute;ra poznawszy mię, prosiła o przysłanie jej moich kompozycji, gdyż na swych koncertach grywać je będzie. 
 Gr&uuml;nfeld, pianista dworu austriackiego, kt&oacute;ry tu chwilowo bawi także, też przyrzekł grywać moje rzeczy, choć go, co prawda, o to wcale nie prosiłem. 
 Pojutrze wyjeżdża stąd do Nieżyna Apolonia Wilkońska. M&oacute;wiła mi, że chciałaby się z Tobą zobaczyć. Przyrzekłem jej, że Cię o tym uprzedzę i że będziesz na nią czekał we wtorek rano na stacji chrolinowskiej. Może tam zarazem znajdzie się coś dla przesłania naszej biednej Antosi. 
 Mam Ci wiele do powiedzenia, i to o interessach. Dziś na to nie mam czasu &ndash; ale na p&oacute;źniej zamawiam sobie Twoją cierpliwość. 
 Dziś, dziękując Ci, drogi Ojcze, za serdeczne słowa w ostatnim liście zawarte, przesyłam ucałowania rąk Twoich i pozdrowienie serdeczne dla całej rodziny. 
 Wasz Ignacy ",
1089,['Ignacy Jan Paderewski'],['Jan Paderewski'],Warszawa,,1882-12-27,1882-12-27,"Warszawa, 27 grudnia 1882",Do Ojca," Drogi Ojcze! 
 Nie gniewaj się na mnie za tak długie milczenie. Nie z mojej ono pochodziło winy. Przez dzień cały zajęty lekcjami, wieczorami muzyką bądź własną, bądź też słuchaniem cudzej, nie mogłem znaleźć nawet tak kr&oacute;tkiej chwili czasu, jakiej potrzeba na doniesienie Ci, że oto zdr&oacute;w jestem i Tw&oacute;j wnuk także. 
 Co do Twojego wnuka, to robi on ogromne postępy. Nazywa mię Papą &ndash; ale niech to między nami zostanie &ndash; często m&oacute;wi, żem łajdak, i w og&oacute;lności braku wymowy zarzucić mu nie można. Zdrowe, miłe i ładne to dziecko. 
 W ostatnich czasach zn&oacute;w duże i dobre o mnie w niekt&oacute;rych pismach były wzmianki. Na brak uznania narzekać nie mogę. Jednak, co mię nie bardzo cieszy, powodzenie materialne moralnemu nie dor&oacute;wnywa. Cena podwyższona moich lekcji nie wszystkim przypada do smaku. Zapewne sporo jeszcze czasu upłynie, zanim będę m&oacute;gł rozpocząć spłacanie moich, niestety, licznych dług&oacute;w. 
 Tymczasem wyjeżdżam za granicę. Korzystam z ferii świątecznych i udzielonego mi urlopu, aby podążyć z koncertem i świeżymi kompozycjami do Berlina. Może te ostatnie coś mi przyniosą, na doch&oacute;d z koncertu liczyć bowiem nie można. Stam[tąd] udaję się z G&oacute;rskim do Pragi czeskiej r&oacute;wnież na koncert. Zabawię og&oacute;lnie trzy tygodnie. Z obu tych miast napiszę Ci o wszystkim, co ze mną zajdzie. Na odpowiedź Twoją czekać będę w Berlinie pod adresem: Berlin, Br&uuml;cken-Allee 35. 
 Wkr&oacute;tce nastąpią u Was święta. Wierny naszym dawnym, miłym zwyczajom, przesyłam Wam opłatek i, dzieląc się nim, wyrażam serdeczne życzenia wszystkiego, czego tylko pragniecie. Oby się one ziściły. 
 Ściskam Was wszystkich serdecznie, Twoje zaś, Ojcze, zacne a kochane ręce po tysiąckroć razy całuję zawsze wdzięczny 
 Ignacy ",
1090,['Ignacy Jan Paderewski'],['Helena Górska'],Berlin,,1883-01-01,1883-01-01,"Berlin, 1 stycznia 1883",Do Heleny Górskiej," Cicho było i szaro, gdym do dawnego mieszkania zajechał... Ciszę przerwało moje do drzwi pukanie &ndash; ranną pomrokę rozświetlił lampy płomień jasny... i wkr&oacute;tce ujrzałem rodzinę Rohde w pełnym morfeuszowym rynsztunku. Głowy w czepeczkach, pięty w pantoflach, postacie w szlafrokach lub też w strojach niewinnej barwy &ndash; wszystko to składało się na całość nie tyle malowniczą, ile zabawną... Ale jak poczciwie zabawną!... 
 Przyjęto mię z godnym wdzięczności zapałem. Nawet flegmatyczna służąca nieobojętnie zawołała: &bdquo;Ach! Lieber Herr Paderewski!&rdquo;. Jak na posiadacza silnej energii przystało, zasiadłem najprz&oacute;d do gościnnego stołu, od kt&oacute;rego po pięciu godzinach czasu i dwu śniadaniach spożytych uznałem za stosowne podnieść się i p&oacute;jść wraz z energią do Bocka. 
 Bock był widocznie rad mym odwiedzinom, bo długo mię zatrzymał i z niegermańską uprzejmością udzielił mi wielu objaśnień. Uprzejmość jego dosięgła w moich oczach szczytu, gdy potężny władca mnogich klucz&oacute;w... muzycznych i miliard&oacute;w... nut rzekł mi, że aczkolwiek nikomu koncert&oacute;w nie urządza, to jednak dla mnie podejmie się tego trudu, nie chcąc mnie wystawić na obdarcie przez agentury specjalnie w tym celu istniejące. 
 Sprawa w kilku słowach dała się załatwić. Sing-Akademie od paru miesięcy codziennie jest zajętą, a ponieważ w Architekten-Haus i w Hotel de Rome duże i piękne są sale, zatem w jednej z nich 9 lub 11 odbędzie się nasz koncert. Jutro rano stanowczo się rozstrzygnie ta ważna dla nas kwestia, wieczorem więc listownie lub pojutrze telegraficznie zawiadomię, kt&oacute;rego dnia obecność znakomitego polskiego egiptologa w Berlinie okaże się konieczną. 
 Od Bocka poszedłem do Kiela. Staruszek pochwalił bardzo projekt wsp&oacute;lnego koncertu, chciał mi swych rad udzielić, lecz to nie kontrapunkt, nie kompozycja; sam się na tym poznał, gdyż w końcu powiedział: &bdquo;Sie m&uuml;ssen mit einem andern dar&uuml;ber sprechen&rdquo;. Rozmawialiśmy długo. Zaprosił mię na obiad, czemu jednak, z powodu oczekującego mię od dni kilku innego zaproszenia, nie mogłem uczynić zadość. Pojutrze będę z nim o symfonii gawędzić... 
 Następnie odwiedziłem Kotka i Moszkowskiego, obu nie zastawszy w domu. Chodziłem jeszcze do paru znajomych niemuzyk&oacute;w z powinszowaniami noworocznymi i oto już wszystko, co miałem do doniesienia. 
 Zrobiłem mało, jak na rok 1883 bardzo mało, nie napisałem w tym roku ani jednej nutki, nie zepsułem ani jednego klawisza... Ale co westchnień tęsknych i smutnych poleciało ode mnie ku Warszawie?... Och! Tego, jak m&oacute;wił pewien adorator pani Heleny, i na wołowej nie spisałbym sk&oacute;rze!... 
 Raport dzisiejszy kończę wyrazem serdecznych mych życzeń. Wczoraj zapomniałem o tym, bo spieszno mi było i trochę smutno... 
 Rączki drogiej Pani serdecznie całuję. Fredzia i Wacia r&oacute;wnież. Domowi całemu przyjazne ślę pozdrowienia. 
 IJPaderewski 
 &nbsp; 
 [PS] Czy m&oacute;głbym drogą Panią prosić o przysłanie mi: Ach! Jak mi smutno i Idź dalej &ndash; wraz z piosnką Dziutusia. Zapomniałem je zabrać ze sobą, a tu może co napiszę. ",
1091,['Ignacy Jan Paderewski'],"['Helena Górska', 'Władysław Górski']",Berlin,,1883-01-03,1883-01-03,"Berlin, 3 stycznia 1883",Do Heleny i Władysława Górskich," Drodzy Przyjaciele! 
 Spieszę z przesłaniem Wam następujących wiadomości. Koncert nasz naznaczony na piątek dnia 12 bm. Program, złożony z naszych tylko kompozycji, ogłoszonym będzie w niedzielę, bilety są już do... rozdania w magazynie Bote i Bock. Na powodzenie materialne koncertu liczyć nie można, ja też o nim ani marzę. Chciałbym tylko, abyśmy się jak najkorzystniej przedstawili krytyce tutejszej, kt&oacute;ra &ndash; sądząc bodajby tylko z opowiadań Paula &ndash; do łagodnych nie należy. Że Dziutuś w zupełności cel ten osiągnie, o tym nie wątpię. 
 Koncert, jak już powiedziałem, odbędzie się w piątek. Jednak dla odwiedzenia kilku przyzwoitszych Niemc&oacute;w, dla usłyszenia jakiego koncertu &ndash; trzeba, aby Dziutuś przyjechał już w środę, tj. 9 powinien najp&oacute;źniej wyjechać z Warszawy. Dla większej ku temu zachęty dodam, że Janot&oacute;wna bawi w Berlinie, o czym od jej ojca się dowiedziałem. Widzenie się z nią sprawi Dziutusiowi wielką przyjemność... 
 Sala &bdquo;d&rsquo;Hotel de Rome&rdquo;, w kt&oacute;rej będziemy grali, jest bardzo ładna, akustyczna i często ku temu celowi służy. Zwykle odbywają się tam kwartetowe wieczory Kotka. Jeden z nich przypada właśnie na dzień dzisiejszy. 
 Urządzeniem koncertu, ogłoszeniami, rozesłaniem bilet&oacute;w zajmuje się Bock, kt&oacute;ry tym sposobem jedna sobie prawo do mojej realnej wdzięczności. Prawdopodobnie będzie on stałym moim wydawcą. Dopytywał się już bardzo o moją Sonatę , ponieważ Toeplitz, kt&oacute;ry tu niedawno bawił, wielkie jej oddawał pochwały. Dotychczas nie grałem mu nic jeszcze, ale Tańce polskie są już &bdquo;ganz gewiss&rdquo; przyjęte. 
 Niedawno Essipoff pisała do Bocka, prosząc go o urządzenie koncertu. Odpisał jej, że sam się tym nigdy nie zajmuje; wszelako m&oacute;głby to uczynić, pod warunkiem jednak, ażeby w programmie jej koncertu znajdowały się moje utwory. La vieille Annette dała dow&oacute;d wielkiej uprzejmości, donosząc, że bez wstawiania się Bocka miała już zamiar grać moje rzeczy w Berlinie. Przy tym zażądała exemplarzy kilku. Po co? 
 Koncert&oacute;w tu mn&oacute;stwo. Byłem już na dw&oacute;ch. Pierwszy &bdquo;Symphonie- -Soir&eacute;e&rdquo; w Opern-Haus był rodzajem owacji wyprawianej Taubertowi, kt&oacute;ry po czterdziestoletniej pracy składał dyrektorską batutę. Zdaniem moim nic lepszego nie m&oacute;gł uczynić. Stary taki nudny, że pomimo potężną łysinę swoją sympatii we mnie nie wzbudził. Drugi koncert dawali Scharwenka, Sauret i Gr&uuml;nfeld. Mam bardzo za złe tym panom, że mię skusili do zmarnowania paru godzin czasu. Gra ich była godną... naszego towarzystwa muzycznego. 
 Na zakończenie muszę Wam donieść jeszcze o wrażeniu, jakie na Kielu wywarła moja kochana Sonata . Słuchał uważnie, przy Scherzu się uśmiechał, w końcu... wziął do rąk gazetę i najuważniej ją czytał. &bdquo;Das gef&auml;llt mir gar nicht &ndash; powiedział zacny m&oacute;j majster &ndash; Scherzo ist fein, aber der erste Satz hat nur paar sch&ouml;ne Gedanken und so viele Passagen. Ich werde Ihnen rathen: spielen Sie lieber mit dem Herrn Gorski ein Rondo von Schubert, als haupt Numer, und ihre Polnische[n] T&auml;nze , welche ich wundersch&ouml;n finde...&rdquo;. C&oacute;ż Wy na to, drodzy Przyjaciele? Nie zdziwicie się chyba, gdy Wam powiem, że rady poczciwego Kiela usłuchać nie myślę. 
 Dłużej Was nudzić nie będę. Serdecznie dłonie Wasze ściskam i o list Pani Heleny proszę. Na Dziutusia czekam. 
 IJPaderewski 
 &nbsp; 
 [PS 1.] Listu z Pragi dotąd nie ma. Sądzę, że czeka nas tam powodzenie. 
 [PS 2.] Fredzia i Wacia ucałujcie ode mnie. Cioci i Babci ukłony. Jak się ma dziatwa? ",
1092,['Ignacy Jan Paderewski'],['Jan Paderewski'],Berlin,,1883-01-05,1883-01-05,"Berlin, 5 stycznia 1883 ",Do Ojca," Drogi Ojcze! 
 Przed wyjazdem z Warszawy prosiłem poczciwego Edwarda, by wysłał jeszcze Fredziowi zapomniane przeze mnie pończoszki i cukierki. Jeżeli one jeszcze nie znajdują się w Chrolinach, to proszę po nie do Szepet&oacute;wki posłać. 
 Jestem już tutaj od paru dni, ale ponieważ się jeszcze nie urządziłem w zupełności, więc o pracy ani myślę. Robię wizyty starym i nowym znajomym, bywam na koncertach, ale niedługo przystąpię do regularnego trybu życia. Myślę tutaj dawać lekcje &ndash; niedużo, byle tylko mi na utrzymanie wystarczyło. Z początku będzie mi o nie trudno, lecz gdy się dam bardziej poznać, to one bez wielkiego starania przyjdą. 
 Nic nie wiem, co u Was słychać? Czy Fredzio zdr&oacute;w, czy Ojca zdrowie w dobrym stanie? Proszę mi o tym napisać. Nieczęsto pisać sam będę, lecz w każdym razie co dwa tygodnie list ode mnie mieć będziecie. Adres m&oacute;j Ojcu posłałem. 
 Myślą i sercem spożywam dziś z Wami wigilię, dzielę się opłatkiem i tylko żałuję, szczerze żałuję, że osobą tak jestem daleki. Życzenia serdeczne wszelkiego dobra, zdrowia zaś, gł&oacute;wnie Tobie, Ojcze kochany, i całej rodzinie przesyłam. Oby ten rok nowy był dla Ciebie lepszym. 
 Fredzia mego uściskać proszę. Jeżeli mu czego zabraknie z ubrania lub bielizny &ndash; napisz mi, Ojcze, a ja pieniądze wnet wyślę. Całemu domowi ślę serdeczne pozdrowienie. Ręce Twoje całuje stokrotnie 
 Tw&oacute;j Ignacy 
 &nbsp; 
 Berlin &ndash; Br&uuml;cken-Allee N 35.&nbsp; ",
1107,['Ignacy Jan Paderewski'],['Helena Górska'],Berlin,,1883-01-05,1883-01-05,"Berlin, 5 stycznia [1884]",Do Heleny Górskiej," Obawa drogiej Pani była płonną, a mnie nadzieja zawiodła: nikt mnie nie okradł i ja nie okradłem nikogo. Widocznie Opatrzność nade mną czuwała, bo nawet toruńska komora okazała się nie gorszą od toruńskiego piernika. Cło zapłaciłem tak małe, że aż mi przyszła chętka rzucić kompozycję i zająć się szwarcowaniem kawioru, herbaty i papieros&oacute;w. Na szczęście jednak dla handlu pruskiego projekt m&oacute;j zamarł w powiciu &ndash; zasnąłem &ndash; a obudziwszy się w Berlinie, o mojej nowej idei zapomniałem zupełnie. 
 Domyśla się Pani, że mię tu dobrze przyjęto. Cały r&oacute;d Rhode czekał na moje przybycie i ucieszył mi się szczerze. Pani L&uuml;rnen zaś rozpostarła objęcia jak matka na przyjęcie z dawna niewidzianego syna. Dobra to kobieta &ndash; ... ale chuda i koścista &ndash; nie rzuciłem się więc w jej objęcia z obawy, by mię nie pokłuły. Za to w objęciach Barcewicza było mi miękko i wygodnie. Spędziłem z tym poczciwym chłopakiem część dnia i wieczorem byłem z nim na koncercie Akademii, gdzie dawano po raz pierwszy Symfonię 3 Brahmsa. Przed koncertem jednak odwiedziłem Kiela, kt&oacute;ry ze mną ni mniej, ni więcej &ndash; tylko 4 godziny gawędził. M&oacute;wił o wszystkim: i o swoim &bdquo;mal&egrave;r&rdquo; ( malheur ) &ndash; gdzieś podobno upadł i potłukł się biedaczek &ndash; starowina; i o kucharce, kt&oacute;ra go okradała, i na koniec długo i szeroko rozprawiał o Brahmsie i jego nowej symfonii. Podczas pr&oacute;by nie podobała mu się ona &ndash; toż samo wrażenie ja wyniosłem z jej wykonania. Zwykle Brahms, pomimo częstego braku natchnienia, imponował misterną robotą. W ostatnim jego dziele, pr&oacute;cz dwu wdzięcznych motyw&oacute;w i rzeczywiście świetnej instrumentacji, nic nie ma uwagi godnego. Jak na symfonię o czterech częściach to trochę za mało. Robota jakaś dorywcza, niekonsekwentna &ndash; a co najważniejsze &ndash; że brak organicznej całości. Ale Niemcy klaskały, krzyczały, boć to ich muzyczne b&oacute;stewko!... 
 Dziś byłem u Bocka i prosiłem go o zwrot kompozycji. Zdziwiło go to i zmieszało na razie. Odpowiedział mi, że tego uczynić nie może, bo kompozycje moje dobrze p&oacute;jdą i że on, przeciwnie, żąda, bym ja mu nowych rzeczy dostarczył, a będzie drukować wszystkie. Wszak jedyny zarzut, jaki panu robią &ndash; opowiadał mi &ndash; to ten, dass Sie zu Polnisch sind. Nie starałem się go jednak zapewnić, że tu w Berlinie polską sk&oacute;rę zrzucę. Tak więc czterysta marek zostało mi w kieszeni. Może to i lepiej! 
 Urządzam się tu o ile można najprędzej. Od wtorku zaczynam pisać kwartet smyczkowy pod kierunkiem Kiela. Bardzo się silić nad kompozycją nie myślę &ndash; zamierzam więcej pracować nad fortepianem, bo mię to mniej wyczerpuje. 
 W poniedziałek D&rsquo;albert gra w Philharmonie własny sw&oacute;j koncert &ndash; p&oacute;jdę posłuchać. U Riechersa i Simrocka będę jutro dopiero. Proszę to Dziutusiowi zakomunikować. 
 [PS 1.] Dla Dziutusia mam jedno pytanie. On się zna trochę na heraldyce, może mi więc objaśni, jak starą jest rodzina von Spiewakowsky &ndash; tego nazwiska bowiem artysta (?) występuje w jednym z tutejszych teatr&oacute;w.&nbsp; 
 W następnym liście doniosę drogiej Pani więcej szczeg&oacute;ł&oacute;w o Paderku, dziś kończę na tym, bo go już na Abendbrot wołają. 
 [PS 2.] Dziutusia, Ciocię i Wacia serdecznie uściskać proszę. Pani rączki całuję z wdzięcznością. 
 IJPaderewski ",
1093,['Ignacy Jan Paderewski'],['Jan Paderewski'],Warszawa,,1883-01-22,1883-01-22,"Warszawa, 10\/22 stycznia 1883",Do Ojca," Drogi Ojcze! 
 Nie dotrzymałem danego Ci przyrzeczenia. Z Berlina ani też z Pragi nie dostałeś ode mnie listu. Nie dziw się temu i nie gniewaj się na mnie. Urządzenie koncertu w Berlinie, odwiedzanie znajomych, krytyk&oacute;w i r&oacute;żnych znakomitości, bywanie na koncertach pochłonęły mi tyle czasu, że zaledwie w nocy przepisywać mogłem mające się drukować kompozycje. Z Pragi pisać nie mogłem, bo tam nawet z powodu rozlewu rzek nie pojechałem. 
 Ciekawy jesteś powodzenia mojego koncertu w Berlinie. Ot&oacute;ż donoszę Ci, że koncert ten, a raczej wiecz&oacute;r muzyczny, urządzony ze wsp&oacute;łudziałem Wł. G&oacute;rskiego, wcale nieźle się powi&oacute;dł. O dochodzie mowy nawet być nie może, w Berlinie bowiem na koncertach nikt nie zarabia. Za to cel gł&oacute;wny, to jest pochlebne zdanie krytyki, osiągnąłem. Niekt&oacute;re pisma niezłą nam sprawiły chłostę, a gł&oacute;wnie za narodowy, polski charakter naszych kompozycji, ale większość berlińskich surowych krytyk&oacute;w bardzo pochlebnie się odezwała. Za kompozycje, kt&oacute;rych obecnie sporo wyjdzie, wcale nieźle zostałem zapłacony. 
 Niekt&oacute;re gazety tutejsze przetłumaczyły zdania krytyki berlińskiej o nas. Postaram się dostać numera tych dziennik&oacute;w i Tobie je przysłać. Dziś musisz się zadowolić programem. 
 Nie bez niechęci powracam do starych nauczycielskich trud&oacute;w. Mię ta praca nie nęci, nie uśmiecha mi się, przy niej tracę chęć do kompozycji, a do grania nie mam ochoty. Da B&oacute;g, może tak długo to nie potrwa, może jeszcze w jesieni wyjadę za granicę, aby tam moje wykształcenie uzupełnić. 
 Kończę mą gawędkę serdecznym uściskiem zacnych Twych rąk i prośbą o rychłe wiadomości. 
 Tw&oacute;j Ignacy 
 &nbsp; 
 [PS] Całemu domowi przesyłam najserdeczniejszy uścisk.&nbsp; ",
1094,['Ignacy Jan Paderewski'],['Jan Paderewski'],Warszawa,,1883-02-06,1883-02-06,"Warszawa, 6 lutego 1883 ",Do Ojca," Drogi Ojcze! 
 W ostatnim liście zrobiłeś dość przykre dla mnie przypuszczenie. Zdawało Ci się, że jadąc do Kijowa, m&oacute;głbym do Ciebie nie wstąpić. Czyż byłbym do tego zdolnym? Czy łatwo by mi było opuścić tak dobrą sposobność ujrzenia Ciebie, ucałowania rąk mego dobroczyńcy?... Sądzę, że i Ty sam odpowiesz na to przecząco. Do Kijowa, niestety, nie pojadę i nie tak prędko będę Cię m&oacute;gł obaczyć. Urlopu dłuższego mi nie dadzą, a porzucić mej posady przed wakacjami nie mogę. Nie możesz sobie wyobrazić, jak mię zmęczyła praca nad lekcjami i jak mię znudziły tutejsze stosunki towarzyskie. Pierwsza marnuje zdrowie, nie dając żadnej materialnej korzyści, drugie zabierają mi czas i nie pozwalają nad sobą pracować. Niemiły to stan. Widzę, że jeśli tutaj zostanę stale, to dla dobra sztuki ojczystej nie zdziałam wiele, a sobie tylko zgryzot i zmartwień przysporzę. 
 Nie umiem jeszcze tyle, ile mi potrzeba. W Warszawie niczego się nie nauczę, w jesieni więc wracam do Berlina i będę się starał powoli tam sobie wyrobić stanowisko. Będzie mi tam z początku źle, będę walczył z biedą, ale wolę już suchy kawał chleba i przekonanie, iż spełniam, co powinienem, niżeli względnie wygodne życie i... moralne niezadowolenie. I Ty, drogi Ojcze, jesteś tego zdania. Nieprawdaż? 
 Jutro napiszę do J&oacute;zia. Powinszuję mu tych świetnych postęp&oacute;w w naukach. Bardzo mię one cieszą, więcej o wiele niż pochlebne wzmianki w tutejszych dziennikach o moim powodzeniu w Berlinie. Jedną z tych gazet, mianowicie część &bdquo;Słowa&rdquo;, posyłam Ci dziś. 
 Olejek Banschewitza przez pocztę niedługo przyślę. Za parę dni przypada dzień Twoich imienin. Żadnych szczeg&oacute;lnych życzeń nie wyrażam &ndash; te, kt&oacute;re Ci codziennie w myśli składam, wystarczą. Żałuję, że uścisnąć Cię w tym dniu nie mogę. 
 Ignacy 
 &nbsp; 
 [PS] Rodzinie całej pozdrowienia załączam.&nbsp; ",
1095,['Ignacy Jan Paderewski'],['Jan Paderewski'],Warszawa,,1883-04-12,1883-04-12,"Warszawa, 12 kwietnia 1883",Do Ojca," Drogi Ojcze! 
 Dawno już dawno! nie gawędziliśmy ze sobą. Tyś na mnie niełaskaw, liczysz się z listami, ja zaś często tak słaby, że do gawędki z Tobą nawet nie mam ochoty. Nieraz zmuszałem się do pisania, ale mi pi&oacute;ro wypadało z ręki. 
 Od czasu mego kilkudniowego pobytu w Krakowie, o kt&oacute;rym Ci przed miesiącem, a może i dawniej donosiłem, czuję się coraz słabszym. R&oacute;żni lekarze zgadzają się na jedno, że jestem chory ciężko na nerwy i upadek sił i że jedynym na to lekarstwem może być zimna woda, spok&oacute;j i długi, bez żadnych zajęć wypoczynek. I sam ja to czuję. Niejednokrotnie przychodziła mi chętka rzucić Warszawę, zerwać z zajęciami, kt&oacute;re mi niszczą zdrowie i ducha gnębią, i pobiec pod Twoim dachem spokoju szukać. Na nieszczęście chęci nasze biegną zwykle dalej, niż czyny dosięgnąć mogą. Raz włożywszy swą szyję w to ciężkie jarzmo, do lata dźwigać je muszę. W czerwcu będę już wolny. Z jakąż niecierpliwością tego miesiąca oczekuję!... 
 Kilka razy już usiłowałem pozyskać Twą radę co do sposobu, w jaki by się dało najlepiej urządzić interessa Alfredka. Lecz zawsze na pr&oacute;żno. Dziś już o nie listownie pytać nie myślę, choć sprawy te spać mi nie dają, wolę poczekać i zapytać ustnie, w&oacute;wczas mi zapewne nie odm&oacute;wisz odpowiedzi. Razem może coś uradzimy. Zawsze trwam w zamiarze nabycia kawałka ziemi, uważam to bowiem za najpewniejszy spos&oacute;b umieszczania kapitał&oacute;w. Przy obecnym porządku rzeczy, przy tej niskiej wartości rubla, nie można być pewnym, czy dziś lub jutro rząd nie postąpi jak za czas&oacute;w Katarzyny storublowej, tj. czy nie ogłosi swym wiernym poddanym, że w rublu tylko dwadzieścia siedem kop[iejek] się znajduje. Szczerze bym pragnął, by taki kawał ziemi blisko Ciebie się znalazł. Sam zapewne przez czas dłuższy zabawię za granicą, siedziałbym więc i pracował spokojnie, wiedząc dobrze, że Tw&oacute;j dorywczy nadz&oacute;r moją stałą opiekę nad majątkiem w zupełności zastąpi. 
 Na Wołyniu, jak i w całej Polsce, tego rodzaju sprawy, jak kupno i sprzedaż lub dzierżawa majątku, najlepiej się z pomocą Żyd&oacute;w udają. Czyby nie można było już teraz za pośrednictwem faktor&oacute;w poszukiwania rozpocząć? 
 A teraz zapytanie drugie: co zrobić z chłopakiem? Za granicę go brać z sobą nie mogę. Uczynię to może, gdy mieć będę odpowiednie potrzebom rodziny stanowisko. Do Babki zawieźć go niepodobna, z doświadczenia wiem, iż tam by się nie wychował. C&oacute;ż więc zostaje? Oddać go w ręce obcych, by się nad nim pastwili? 
 Mam myśl inną, śmiałą może, ale ostateczną. Oto chcę Ciebie, drogi Ojcze, prosić, byś na czas jakiś w swym domu memu synowi trochę miejsca i chleba udzielił. Wiem, że utrzymanie dziecka z niańką lub boną powiększy Twoje wydatki, toteż nie chciałbym Ciebie narażać na straty. M&oacute;j syn&nbsp;nie jest tak biedny, by z krzywdy ubogich miał korzystać. Czy zechcecie razem z Matką nad tym pomyśleć i sł&oacute;w kilka mi odpowiedzieć? 
 Do J&oacute;zia pisałem. Odpowiedział mi bardzo prędko, jak na porządnego i systematycznego chłopaka przystało. Wkr&oacute;tce mu wyślę kilka książek polskich, bo takich mu podobno brakuje. 
 Spodziewam się prędkiej odpowiedzi. W oczekiwaniu całuję po tysiąckroć Twe zacne ręce. Zawsze wdzięczny 
 Ignacy 
 &nbsp; 
 Mamy ręce serdecznie całuję. Dziatwę ściskam. Cały dom pozdrawiam. ",
1096,['Ignacy Jan Paderewski'],['Jan Paderewski'],Warszawa,,1883-07-04,1883-07-04,"Warszawa, 4 lipca 1883",Do Ojca," Drogi Ojcze! 
 Na dwa moje listy, w maju jeszcze pisane, żadnej nie otrzymałem odpowiedzi. W czerwcu już sam pisać nie mogłem, gdyż przez cały ten miesiąc lekcje ostatnie i examena nie pozwoliły mi na znalezienie choć chwili wolnego czasu. Teraz, gdy wszystko to już należy do przeszłości, gdy za dwa dni rozstanę się z Warszawą, przesyłam Ci takie wiadomości. 
 Examen mojej klasy wypadł nadzwyczaj świetnie. Objąwszy ją po moim poprzedniku Lewicie, znalazłem tyle wad, błęd&oacute;w i nieporządku w uczeniu, że wiele dołożyć musiałem cierpliwości i wysiłku nawet, ażeby to naprawić. Dzięki Bogu udało mi się to w zupełności. Koledzy moi zdumieni niezwykłymi rezultatami mej pracy winszowali mi serdecznie, a Zarzycki, zwykle zimny i sztywny, sł&oacute;w uznania i podziwu nie szczędził. Nie tylko ze strony wsp&oacute;łtowarzyszy moich spotkały mię te odznaczenia. Poczciwe uczennice, dziękując i ze łzami w oczach mię żegnając, ofiarowały mi prześliczne album z fotografiami. Miła to będzie pamiątka! 
 Ale nie na tym się skończyło. Kilka dni temu całe grono profesor&oacute;w Konserwatorium z dyrektorem na czele wyprawiło mi pożegnalną maj&oacute;wkę. Wzruszającym był dla mnie widok moich byłych nauczycieli, kt&oacute;rzy tak pochopnie, z taką serdecznością przyjmowali udział w tej owacji na cześć byłego ucznia. Zarzycki w kr&oacute;tkich, serdecznych wyrazach wzni&oacute;sł me zdrowie, zaznaczywszy stratę, jaką Konserwatorium ponosi przez m&oacute;j wyjazd. Przy tym nie poskąpił mi komplement&oacute;w jako człowiekowi i koledze. Odpowiedziałem na to w bardzo długim przem&oacute;wieniu. Mowa moja, aczkolwiek płynnie wypowiedziana, nie wszystkim przypadła do smaku. Pomiędzy innymi bowiem proponowałem, aby Kątskiemu postawiono w Konserwatorium jakąś pamiątkową tablicę. Takie było moje przekonanie, że jako założyciel Kons[erwatorium] on na uczczenie pamięci zasłużył, musiałem więc to powiedzieć. 
 Ze wszystkich tych honor&oacute;w, jakie [mnie] w ostatnich chwilach spotykały, przekonywam się, iż mam szalone szczęście do ludzi. Wszyscy mię to lubią, to kochają, a zawsze szanują. Nieprzyjaci&oacute;ł prawie nie mam. Jest to wielkie szczęście, bo zasługi do tego nie wystarczają, a zresztą ja ich nie posiadam wcale. 
 Obecnie zajęty jestem najnudniejszą pracą. Pakuję książki, rzeczy, sprzedaję &ndash; naturalnie ze stratą &ndash; przer&oacute;żne graty i jestem, jak to m&oacute;wią, na wylocie. Pojutrze wyruszam z Fredziem do Newla, do Babki jego, a stamtąd za kilka dni na parę koncert&oacute;w do w&oacute;d zagranicznych. W końcu lipca będę u Was, przygotujcie więc &ndash; o ile można &ndash; owoc&oacute;w, bo zdaje mi się, iż przywiozę apetyt nie najgorszy. 
 Z nowin warszawskich donoszę Ci, że przed kilku dniami biedny Janotha zakończył samotnie życie. Stary to był człowiek, nic mu nie zawdzięczam, bo mię haniebnie uczył, jednak mi go żal. Byłem trochę do niego przyzwyczajony. 
 Najmłodsza panna Kerntopf wychodzi za mąż. Jej przyszły brzydki, gruby, niezgrabny, ale uczciwy, niegłupi, a z czasem będzie nawet zamożny. 
 Cała ta rodzina często się o Ciebie, drogi Ojcze, dopytuje. Kłaniają się Tobie za każdym razem, gdy ich widzę. Poczciwi przyjaciele. 
 Jakże tam urodzaje? Czy o wiele gorsze będą niż w zeszłym roku? 
 Jeżeli teraz czas Ci pozwoli napisać sł&oacute;w kilka, to zgłoszę się po nie do Kerntopfa. Adres jego znasz zapewne. 
 Ściskam Was serdecznie, a ręce Twe całuję 
 Ignacy ",
1097,['Ignacy Jan Paderewski'],['Jan Paderewski'],Warszawa,,1883-07-18,1883-07-18,"Warszawa, 18 lipca 1883",Do Heleny Górskiej," Nie chcąc Dziutusia narażać na niecierpliwe czekanie, wczoraj wieczorem powr&oacute;ciłem z Białej Rusi. Fredzia dowiozłem szczęśliwie, bez żadnych wypadk&oacute;w, z kłopotami wprawdzie, ale te dla mnie nie były niespodzianką. W ciągu podr&oacute;ży chłopak nasz często wołał, że już tym wielkim tramwajem jechać nie chce. &bdquo;P&oacute;ldziemy, m&oacute;l tatku, do mamy G&oacute;lskiej, do Wacia. Wacio choly&rdquo;. Dzieliłem jego pragnienie, a jak serdecznie &ndash; Pani wie tylko. 
 Kilka godzin zaledwie spędziłem w tym cichym ustroniu, kt&oacute;re tylu burzliwych, strasznych cierpień moich było świadkiem. Wspomnienia ich tak niedawno jeszcze parzyły mię i kłuły jak chwasty utkwione w pamięci; a teraz, teraz widziałem już w nich tylko spokojnie nad mogiłą rosnące nieśmiertelniki. Nie wiem, czy na kimkolwiek podobna przeszłość tak mało jak na mnie zostawiła ślad&oacute;w. Dzięki Tobie pogodziłem się z nią i uważam ją za chmurne i burzliwe wczoraj, kt&oacute;re dlatego było koniecznym, abym się z większą radością pogodą dnia dzisiejszego m&oacute;gł cieszyć... 
 Dziwnie usposobiony wracałem do Warszawy. Chwilami zdawało mi się, że Panią jeszcze zastanę, i w&oacute;wczas, ale nie potępiaj mię za to, pragnąłem, by Wacio był chory, żebym jego matkę m&oacute;gł zobaczyć. Ale to były myśli przelotne. Troska o zdrowie, spok&oacute;j, o dobro Twoje zapanowywała nad nimi, a wtedy już chciałem, by Pani co najprędzej była w Gleichenbergu. Przecież i tam możemy się obaczyć. Nieprędko to jednak nastąpi. 
 Dzień wyjazdu naszego z powodu tego starego garnka, kt&oacute;ry nam ma towarzyszyć, został odłożonym aż do wtorku lub środy. Jako ludzie praktyczni chcemy nawet z tak kr&oacute;tkiego czasu skorzystać, dlatego więc wysłaliśmy dziś depeszę do Dolińskiego z zapytaniem, czy się w niedzielę lub poniedziałek nie da w Nałęczowie koncertu urządzić. Sądzę, że odpowiedź będzie pomyślna. 
 W chwili gdy to piszę, Dziutuś rozciągnięty w salonie marzy o telegramie. Ja także marzę, ale doprawdy nie o tym... Chciałbym się z Panią mymi marzeniami podzielić, ale to niebezpieczne. Już i tak treść mego pisemka przekroczyła konwenansowe rogatki. Ostatni ten wyraz przypomniał mi naturalnie Dziutusia, a zarazem moją ranną z nim rozmowę. Przez dobry kwadrans prawił mi on o drożyźnie, o wydatkach, oszczędnościach, wreszcie o rozrzutności Wojciechowej: &bdquo;Bo to, wyobraź pan sobie, przyniosła mi wczoraj do stołu talerzyk marchewki i groszku, a przy rachunku aż złoty za to policzyła. To straszne. No! Już ja się do niej wezmę&rdquo;. Zapewne niedługo wypadnie nam czekać, aż się z Dziutusia zrobi wcale nieznośny Harpagon. 
 Z Łęk pisano do Cioci, że Wacio zdr&oacute;w, dobrze wygląda i podobno bardzo jest grzeczny. Tą pomyślną wiadomością dzisiejszą gawędkę kończę. We Franzcensbadzie zapewne kilka sł&oacute;w otrzymam. 
 Ignacy ",
1098,['Ignacy Jan Paderewski'],['Helena Górska'],Szczawnica,,1883-07-24,1883-07-24,"Szczawnica, 24 lipca 1883",Do Heleny Górskiej," Od dawna już chciałem do Pani pisać. Czas i chęci były po temu, brakowało tylko miejsca, a w ciągłym towarzystwie Dziutusia niełatwo je było znaleźć. Dziś, szczęśliwy w nieszczęściu, mogę trochę z Panią pogawędzić. 
 Wyobrażam sobie, jaką niespodziankę sprawiliśmy Pani naszymi telegramami z Krakowa. Spodziewała się Pani list&oacute;w z Landeck[u], Karlsbad[u] itp., tymczasem stało się inaczej, bo oto jesteśmy od dni trzech przy Trzech Koronach w Szczawnicy. Nagła zmiana w naszej marszrucie zaszła z powodu syna Jakowickiej. Młodzieniec ten w gwałtowny spos&oacute;b sprzedał Dziutusiowi dwa bilety jazdy koleją wiedeńską, wydane na imię jego i jakiegoś innego kancelisty, a ponieważ przed odejściem pociągu należy je poświadczyć w kasie, przyrzekł uroczyście swą obecność. Jednak nie przyszedł. Zawi&oacute;dłszy się na synku, zerwaliśmy umowę z matką, czy na tym dobrze wyjdziemy &ndash; wątpię. 
 W Szczawnicy i w og&oacute;le u w&oacute;d galicyjskich rozrywek do zbytku. Koncerty, teatr stały, przedstawienia amatorskie, a nade wszystko składki na r&oacute;żne cele wyczerpują do dna kieszenie kuracjusz&oacute;w. W podobnych warunkach na powodzenie koncert&oacute;w liczyć nie można, tym bardziej że np. tutaj robią nam wszelkie możliwe przeszkody, a nawet skandaliczne przykrości. Opisywać ich nie będę, szkoda bowiem na nie czasu... i pięknego papieru. 
 Znajomych mam tu bardzo niewiele. Ze wsp&oacute;lnych bawi tylko pani F. Kwiatkowska &ndash; zapewne w celach matrymonialnych. Za lat parę będzie miała może więcej szczęścia, zostanie pięknym kawalerem, dziś tylko ma spore wąsiki... 
 W oczekiwaniu koncertu oddajemy się z powodzeniem... grze. Wczoraj wygrałem kilkanaście gulden&oacute;w w karty, dziś znowu dwa w ruletkę &ndash; a Dziutuś aż dziesięć. Jeżeli nam się koncerta nie powiodą, to mając takie szanse, pojedziemy do Monaco. Projekt ten szczeg&oacute;lniej się Dziutusiowi uśmiecha. Ma wiele do rulety szczęścia, a ponieważ księstwo Monaco jest do sprzedania, ograwszy panią Blanc, zostanie księciem, nie tylko małżonkiem. Czekamy więc dzisiejszego wieczoru!... 
 A c&oacute;ż Pani droga porabia?? Słyszałem od Babci, że podobno Pani się leczy i we wszystkim słucha rady lekarza. Jeżeli tak jest w istocie, jeżeli Pani zaczyna dbać o swe zdrowie, to niewymownie, ale serdecznie jestem Pani wdzięcznym. Nawet gdybym z Gleichenbergu ani jednego nie otrzymał listu, urazy żadnej mieć nie będę. Wiadomość o płucach oczekiwań moich nie przeszła. Jestem przekonany, że przy ostrożności na długo i długo one Pani wystarczą. 
 Nie wiem, czy Pani list m&oacute;j pierwszy otrzymała. Nie znając dokładnego adresu, napisałem poste restante , ale to chyba dostateczne. 
 Za parę dni, jeśli miejsce znajdę, kilka sł&oacute;wek skreślę. Na dziś może już dla Pani dość będzie 
 IJPaderewski 
 &nbsp; 
 Mały przypisek. 
 Przedwczoraj w nocy wyszedłem na przechadzkę. Niebo było posępne, chmurne &ndash; ot! jak to życie, kt&oacute;re bez Ciebie pędzę. Długo patrzyłem w g&oacute;rę, ale moja gwiazda ani wyjrzała spoza ciemnej zasłony... W tej chwili uczułem się tak młodym, jak gdybym pr&oacute;cz smutku miłości innych nie doznał... i wyszeptałem wierszyk. Posyłam go. Kr&oacute;tki jest i choć źr&oacute;dłem jego tęsknota serdeczna, wartości literackiej nie ma. Słusznym więc będzie, jeżeli spojrzawszy nań łaskawym okiem, wrzucisz go do pieca... Może na moje szczęście piec się w Gleichenbergu znajdzie. 
 Gwiazdko moja! Ty kochanie, Co mi świecisz zza chmur życia I blask jasny rzucasz na nie, Czy nie wyjdziesz dziś z ukrycia? 
 Noc nadchodzi; straszno, ciemno, Łzy tęsknoty lica roszą. Czy Cię smucą? Czy wraz ze mną Blasku Twego nie wyproszą? 
 Może teraz świecisz jasno Obcym ludziom, w obcej stronie? Świeć! Przy Tobie inne zgasną, Nawet księżyc się zapłoni. 
 Noc już przeszła &ndash; przeszła przecie, Rychło ujrzę kraśną zorzę Jednak wołam niby dziecię: Gwiazdki z nieba daj mi, Boże. ",
1099,['Ignacy Jan Paderewski'],['Helena Górska'],Keśmark,,1883-07-27,1883-07-27,"Keśmark, 27 lipca 1883",Do Heleny Górskiej," Chciwi wrażeń i zysku wczoraj pośpiesznie udaliśmy się do Schmeksu. Dziś w śpieszniejszym jeszcze odwrocie zawadziliśmy o Keśmark. Korzystam z pozwolenia popasających koni, aby się z Panią podzielić wrażeniami, jakie na mnie ojczyzna Liszta, bryndzy i papryki wywarła. 
 Poznałem jeden z odległych jej zakątk&oacute;w &ndash; kęs g&oacute;r i las&oacute;w przemocą biednym Słowakom wydarty i szczerze żałuję, że uzurpatorami praojcowie nasi nie byli. Schmeks jest jedną z najbardziej uroczych miejscowości, jakie moje oczy ciekawe widziały. Wszystko, czegokolwiek artystyczna chciwość dokonać mogła, napotyka się tam na każdym niemal kroku. Czy to u podn&oacute;ża g&oacute;r, nad brzegami strumyk&oacute;w, czy wreszcie w świerkowych lasach &ndash; wszędzie widzi się piętno umiejętną wyciśnięte ręką. 
 A co za widoki!! Jakie powietrze!! Sądzę, że nawet kilkudniowy pobyt w Schmeksie podziałałby na Schl&ouml;zera tak korzystnie, że m&oacute;głby drżeć na każde skinienie... 
 Waruś J&oacute;zef, woźnica ze Szczawnicy, nie podziela naszego zachwytu. Tam wsi nie ma, las tylko szumi dokoła, mowa polska nie dźwięczy, nic też dziwnego, że naszemu g&oacute;ralowi smutno. M&oacute;wił nam: &bdquo;W tym Śmeksie tak brzyćko! Ludzie, jak wilki, siedzom w lesie. Pojedziem lepi do Zakopanego &ndash; tamsik jakoś inacy...&rdquo;. Z listu Dziutusia dowie się Pani, że projektowi naszego improwizowanego &bdquo;impresario&rdquo; przyklasnęliśmy serdecznie. 
 A teraz sł&oacute;wko o niedoszłym Księciu Monaco. Już w Szczawnicy prawił mi on wiele o Szmeksie, o &bdquo;Kastorze&rdquo;, &bdquo;Polluksie&rdquo; i ich zbawiennych wpływach na Szaniawskim. Nie przesadzę, gdy powiem, że marzył tylko o owych cudownych źr&oacute;dłach. Przybyliśmy na miejsce. Tu już sama bliskość wspaniałych, legendarnych imion tak skutecznie na naszą &bdquo;Altesse&rdquo; podziałała, że natychmiast począł wyszukiwać... koncertowej sali... 
 Niestety! Nie znalazł, czego szukał, a smutek jego następującym natchnął mię wierszykiem: 
 Te Węgry, Magyary &ndash; to dziwni ludzie, W nich Kastor ni Polluks uczuć nie budzi Ciekawym, jak by na Dziutusia troski Poradził sobie pan Hrabia Tarnowski. 
 Czas wyjazdu już się zbliża. Należy więc powstrzymać w zapędzie sprośne pi&oacute;ro, bo ono gotowe nawet więcej podobnych bzdurstw popisać. 
 Oczekuję na list w Zakopanem. Teraz zaś serdecznie rączki Drogiej Pani całuję 
 IJPaderewski&nbsp; ",
1100,['Ignacy Jan Paderewski'],['Jan Paderewski'],Zakopane,,1883-08-03,1883-08-03,"Zakopane, 3 sierpnia 1883",Do Ojca," Drogi Ojcze! 
 Przybywszy do Warszawy, dowiedziałem się, że właśnie w czwartek, w dzień mego przyjazdu, wyjechałeś wraz [z] J&oacute;ziem. Miałem z tego powodu wielki żal do Kerntopf&oacute;w, gdyż wiedząc dokładnie, kiedy powr&oacute;cę, mogli byli Ciebie o tym uprzedzić. Dzięki ich opieszałości widzenie się nasze op&oacute;źniło się o parę miesięcy. 
 Od paru już tygodni bawię w Galicji. Parę dni zeszło mi w Krakowie i w drodze do Szczawnicy, gdzie też przed dziesięciu dniami odbył się nasz wraz z G&oacute;rskim koncert. Powodzenia tam wielkiego, wbrew oczekiwaniom, nie mieliśmy. Stało się to dla następującego powodu. Gdyśmy przybyli, ani jednego dnia wolnego znaleźć nie było można. Wtorek jedyny został zam&oacute;wiony przez jakichciś amator&oacute;w na koncert dobroczynny na rzecz teatru polskiego w Poznaniu. Mieliśmy już wyjechać, gdy oto ci amatorowie, nie mając ułożonego programu, zgłosili się do nas, prosząc o wykonanie całego prawie koncertu na ten cel, z połową na rzecz naszą dochodu. Zgodziliśmy się, aż naraz ci panowie, a szczeg&oacute;lnie pan Kownacki z Podola, poczęli się z nami targować. Nas to oburzyło. W&oacute;wczas oni zaproponowali nam, żebyśmy własny koncert dali, tylko pan K[ownacki] zapewniał nas, że starać się będzie usilnie, aby się publiczności jak najmniej zebrało. Dziwna to mściwość, bo bez powodu. 
 Koncert się odbył, ale zacni panowie dopięli celu, publiczności bowiem było mniej niż mało. Wtedy myśmy im urządzili niespodziankę, bo cały czysty doch&oacute;d, coś 60 gulden&oacute;w, ofiarowaliśmy na tenże sam dobroczynny cel. Nastąpiły naturalnie przepraszania, a ponieważ zachwyt tej garstki ludzi był wielki, wszyscy gromadnie prosili nas o drugi koncert. Ambicja jednak nie pozwoliła nam na to, wyjechaliśmy przeto do Szmeks[u] [na] Węgrzech. Tam koncertu nie można było urządzić. Niewiele jednak na tym straciliśmy, gdyż zwiedzenie choć cząstki tak czarującego kraju, jakim są Węgry, także coś warte. 
 Nie mam sł&oacute;w na opisanie Ci mego zachwytu z powodu licznych, a przepięknych widok&oacute;w natury w pobliżu g&oacute;r tatrzańskich. Węgry mają g&oacute;ry, stepy, lasy, wody &ndash; słowem wszystko. Jak wiesz, nie jestem żarłokiem, a mimo to unosiłem się nad smakiem ich chleba, mięsa, wina i owoc&oacute;w. Za dwadzieścia cent&oacute;w &ndash; 17 kopiejek podług obecnego kursu, można się upić doskonałym winem. 
 W Zakopanem już przed dwu laty byłem, opowiadać więc musiałem o pięknościach tego niewątpliwie najbardziej czarującego zakątka polskiej ziemi. Dziś tylko nadmieniam, że tu bawi obecnie najlepsze towarzystwo. Uczonych, literat&oacute;w i profesor&oacute;w krakowskiego i warszawskiego uniwersytetu napotyka się na każdym kroku. Gdyby nie to, że jeszcze zamierzam na parę tygodni pojechać do Buska, zabawiłbym tu jeszcze dłużej. 
 Na list Tw&oacute;j w Warszawie oczekiwać będę. Pisz pod adresem Kerntopfa. Za miesiąc zapewne będę u Ciebie wraz z Fredziem, jeżeli nam gościnności nie odm&oacute;wicie. Starać się będę, aby obecność jego nie była Ci ciężarem przez czas długi. O ile to w mej możności będzie, zabiorę go prędko do Berlina. 
 Na zakończenie donoszę Ci, że mam osobę, na imię kt&oacute;rej można nabyć majątek, i to tym pewniej, że po jej śmierci nawet Fredziu będzie jedynym spadkobiercą. Może się do mego przyjazdu coś nawet dobrego za 11 000 znajdzie. Sadowiński m&oacute;głby poszukać. 
 Ściskam serdecznie Twe ręce zawsze wdzięczny 
 Ignacy 
 &nbsp; 
 [PS] Mamę i dziatwę pozdrawiam z całego serca. Dziaduniowi i znajomym ukłony. ",
1101,['Ignacy Jan Paderewski'],['Helena Górska'],Witebsk,,1883-09-14,1883-09-14,"Witebsk, 2\/14 września [1883]",Do Heleny Górskiej," Wyjeżdżając z Warszawy, miałem zamiar dopiero po przybyciu do Newla sł&oacute;w kilka drogiej Pani napisać, aliści w drodze doznałem tak dziwnych wrażeń, że choć czasu mam mało, podzielić się nimi muszę. Podr&oacute;ż moja o mało się nie skończyła na apostolskiej jeździe &ndash; tylko z kufrem Sygietyńskiego na plecach i pięknym parasolem w ręku. Byłoby to zapewne ciekawe, sztuka zyskałaby szereg smutnych Wędrownych pieśni , ale widocznie nie było przeznaczonym, ażebym po raz wt&oacute;ry tego tytułu do moich kompozycji użył. 
 Rzecz się tak miała. Przy kupnie biletu w Warszawie odłożyłem sobie do kieszeni niewysłowionego ubrania dwadzieścia rubli na koszta podr&oacute;ży, zaś resztę, 130 rs. przeznaczonych na ustawienie pomnika i na dalszą z Fredziem wędr&oacute;wkę, pozostawiłem w pugilaresie. W wagonie trzeciej klasy nie było miejsca, postanowiłem przeto do Wilna przejechać się drugą klasą. Postanowienie to stało się właśnie źr&oacute;dłem pierwszego niemiłego wrażenia. Gdym wszedł do drugiej klasy, zastałem tam dwu podr&oacute;żnych, kt&oacute;rzy natychmiast zawiązali ze mną rozmowę. Dowiedziałem się, że pierwszy jest fabrykantem tytuniu, drugi handlarzem pł&oacute;tna. Na pierwszej stacji do naszego towarzystwa przyłączył się jeszcze jakiś nikczemnie wyglądający Żydek i obcesowo zaproponował grę w karty. Propozycji jego odm&oacute;wiłem, za to moi towarzysze przyjęli i rozpoczęła się gra. Nie chcąc być jej świadkiem, przeszedłem na inną ławkę. 
 Po chwili jednak fabrykant tytuniu podszedł do mnie, prosząc o zmianę 25 rubli, a wywdzięczając się za moją grzeczność, poczęstował mię papierosem. Papieros był doskonały &ndash; c&oacute;ż, kiedy wkr&oacute;tce, m&oacute;wiąc językiem Mićkiewicza [ sic! ], zwyciężył mię sen, brat śmierci. Obudziłem się zaledwie pod Wilnem i, o dziwo, z pugilaresem w ręku. Papiery, kwity, fotografie pozostały w całości, ale pieniędzy nie było i śladu. W pierwszej chwili &ndash; niech to ucieszy Ciocię &ndash; padłem na kolana, by podziękować Najwyższemu za Jego dobrodziejstwa. A więc najpierwej za to, że nie jestem kobietą, bo inaczej nie miałbym gdzie owych dwudziestu rubli schować, następnie za dziury w kieszeniach i za całe buty, tam bowiem odnalazłem tę drobną sumkę. Na koniec za ocalenie zegarka wraz z medalionem, kt&oacute;ry przez ostrożność włożyłem do paltota, a paltot zawinąłem w paski. &bdquo;Bogu świeczka &ndash; czartu oż&oacute;g&rdquo;. Po modlitwie dziękczynnej poszedłem na skargę do żandarma. Był on zdania Pani. Powiedział mi, że muszę mieć zakutą głowę, jeżeli się skarżę w Wilnie na to, co się stało pod Warszawą. Przyznałem mu słuszność i to była największa moja satysfakcja. 
 Kilka godzin drogi do Dyneburga przeszło mi na spokojnym, lecz żałosnym rozmyślaniu o znikomości rzeczy ziemskich. Robiłem przy tym rozmaite kombinacje: 130 rubli &ndash; to o ośmdziesiąt więcej, niż za moje tańce dostałem; 130 rs. &ndash; to 260 marek. Wyznaję, że ta ostatnia kombinacja była najsmutniejsza. 
 W Dyneburgu trzeba czekać zwykle 10 godzin na pociąg do Witebska. Skorzystałem z tego czasu i poszedłem odwiedzić Cielewicza i innych znajomych. Miałem na celu poinformowanie się, czy nie można tam koncertu urządzić dla wspomożenia mojej podupadłej kasy. Nikogo nie zastałem w domu. Wszyscy byli za miastem na koncercie. Pojechałem więc na koncert. Już przy wejściu na salę znajomi powitali mię okrzykami podziwu i radości. Podziw jest bezinteresownym uczuciem &ndash; radość nie bywa nim wcale, a przynajmniej rzadko. Znajomi moi dziwili się nieświadomie, ale wiedzieli dobrze, z czego się cieszą. &bdquo;Ach panie! Jak to dobrze, że pan tu jest! To koncert na kości&oacute;ł! Pan nam co zagra!...&rdquo;. 
 Byłem zmęczony, zakurzony, kurtka moja pomięta, niewysłowienie dziurawa, ale gdy Cielewicz począł zaklinać, a ksiądz o obowiązkach względem Boga dowodzić &ndash; dałem się nakłonić do podzięko[wa]nia Stw&oacute;rcy raz jeszcze za Jego łaski akompaniamentem do Ballady i Poloneza Vieuxtemps&rsquo;a. W dalszym ciągu byłem przygotowany na odegranie jakiegoś solowego numeru, gdy oto w sali pseudoartyst&oacute;w powstały płacz, lament, omdlenia i inne kobiece przypadłości. Amatorki, znajome moje osobiste i takie, co o mnie coś słyszały &ndash; stanowczo odm&oacute;wiły przyjęcia udziału w koncercie, o ile mi się zdaje, ze względu na rywalizację. &bdquo;Jak my będziemy wyglądały przy takim artyście? To będzie dla nas kompromitacja! Po co on tu przyszedł? Chce się śmiać z nas...&rdquo;. 
 Usłyszawszy podobne zdania, nałożyłem kapelusz i dla uspokojenia zakłopotanych niewiast udałem, że wychodzę. Ale po upływie kilku minut powr&oacute;ciłem i nacieszyłem uszy wykonaniem Kwintetu Hummela, o jakim nawet w Paryżu marzyć nie można. Nacieszyłem i oczy widokiem pani Donimirskiej, kt&oacute;ra ze swą tradycjonalną złotą przepaską we włosach dziwnym trafem w drugim rzędzie się znalazła. Wszak to nie był koncert Sarasatego, nie było na nim nawet Goldschmidta. Nie rozmawiałem z nią, nie wiem nawet, czy mię poznała. 
 Po koncercie kilkanaście os&oacute;b podeszło do mnie, prosząc o danie koncertu. Chociaż to była woda na m&oacute;j młyn, je faisais le pr&eacute;cieux i dopiero po długich namowach i zapewnieniach powodzenia przystałem na to. Tak więc za dwanaście dni może odzyskam 130 rubli. Daj Boże!... A ja podziękować potrafię. 
 A teraz na zakończenie pozostaje przygoda nieco drażliwa do opisania. Dawna znajoma moja, kobieta na poz&oacute;r dość przyzwoita, zaprosiła mię na herbatę. To była także woda na m&oacute;j młyn, bo byłem głodny, a bardzo szafować pieniędzmi nie mogłem, toteż je ne faisais pas le pr&eacute;cieux i gwoli jadła i napoju poszedłem. Nieszczęśliwy! Nie domyślałem się niczego. Po herbacie cnotliwa gospodyni rzuciła się na mnie jak jastrząb na biedne kurczątka, złapała mię za czułe włosy i, niech ją diabli porwą, pocałowała. Stało się to tak prędko, że uprzedzić napadu miłości nie mogłem. Krzyknąłem tylko na resztę towarzystwa, znajdującą się w drugim pokoju, aby przyszła. Następnie wziąłem chustkę i starannie wytarłem sobie twarz, po czym &ndash; zapomniawszy o uwagach Dziutusia &ndash; splunąłem kilka razy i wyszedłem. W ukłonie moim nie było ni szacunku, ni grzeczności. Wątpię, by ta Putyfarowa na m&oacute;j koncert przyszła. Ta ostatnia przygoda była najnieprzyjemniejsza. Pod jej wrażeniem chodzę jak ogłupiały, zapomnieć nie mogę. To nie kobieta &ndash; to najsprośniejsza, najbardziej fioletowa z małp! Br&hellip; Br&hellip; 
 Niech mi Pani wybaczy szczerość mojego listu. Za parę dni w następnym chyba nic podobnego nie będzie. Pozdrowienia wszystkim 
 IJPaderewski 
 &nbsp; 
 [PS] Witiebskoj Gub[iernii] G[orod] Niewiel &ndash; napiszę do &lt;&hellip;&gt;. ",
1102,['Ignacy Jan Paderewski'],['Helena Górska'],Rudnia,,1883-09-16,1883-09-16,"[Rudnia], 4\/16 września [1883]",Do Heleny Górskiej," Bez żadnych przyg&oacute;d wczoraj rano przybyłem do Newla &ndash; stamtąd wieczorem dostałem się do Rudni. Wszyscy już spali. Tylko ze światełka migocącego w oknach pani Korsakowej domyśliłem się, że w jej pokoju odbywa się prolog do snu &ndash; polowanie... Zapukałem więc śmiało. Wnet cały dom stanął &ndash; jako jedna niewiasta &ndash; i powitał mię ze statecznym zapałem: &bdquo;Koch&agrave;nieńki, Ign&agrave;sieńka! Nu! Chwała Bogu! Coż? Pozdrowiał?&rdquo;... &ndash; wołała poczciwa staruszka, podrygując na jednym miejscu jak g&oacute;ral zakopiański, a może trochę wolniej. Taniec taki bywa u niej objawem każdego silniejszego uczucia, lecz nie trwa długo, toteż wkr&oacute;tce zasiedliśmy do herbaty i do gawędki &ndash; o wszystkim i o niczym. 
 Ja lubię starość. Lubię jak cichy, spokojny wiecz&oacute;r po dniu, w kt&oacute;rym paliło słońce, srożyła się burza, grzmiały pioruny. Lecz jakże rzadko ona taką bywa!... Najczęściej to walka światła z mrokiem, życia z rozkładem &ndash; smutna, bo bez nadziei. 
 Moja babulka szczęśliwa &ndash; jej starość nie sprawia przykrego wrażenia &ndash; rozmowy nie nużą, czasami uśpią &ndash; najczęściej zabawią. &bdquo;Och! Ja już bardzo postarzawszy się jestem&rdquo; &ndash; powiada ona. &ndash; &bdquo;Młodszy brat, Feliks, m&oacute;wił, że się rodziłam w ośmsetnym drugim roku, a starszy, Gaudenty, m&oacute;wił, że w piątym. Kalkulujże teraz: ile ja mam lat?&rdquo;. Albo na przykład: &bdquo;W tym roku bardzo piękne zbiory okazali się. Na dziesięcinie było 30 kop żyta. Ale to nic. Lat dwie temu &ndash; z dziesięciny zebrali tenutorzy ośmnaście set skop&oacute;w&rdquo;. Ja na to m&oacute;wię, że jest to jedno i to samo &ndash; bo 30 k&oacute;p r&oacute;wna się 1800 skop&oacute;w; potwierdzam nawet dowodami. Ale pani Korsakowa mi odpowiada: &bdquo;Ot, już tej kalkulacji tak nie zrozumiem&rdquo;... C&oacute;ż robić! Każdemu wolno mieć swoje zdanie. 
 Obecnie dostrzegłem u pani Korsakowej pewną postępowość. Opowiadała mi wiele swoich spostrzeżeń nad Fredzińką &ndash; z nich jedno zdziwiło mię nawet. &bdquo;Imaginuj sobie, Ignacy, onegdaj &ndash; onegdaj oznacza niekiedy rok przeszły &ndash; Fredzińka chciał sam sobie zrobić gustawkę (huśtawkę) w ogrodzie. Ja sobie pomyślała: jak Pan B&oacute;g pozwoli życia, to może nasz kochanieńki będzie wielkim wynalazcem? &ndash; Coż ty na to?...&rdquo;. Hm... Może!... 
 Tymczasem zdolność wynalazcza mojego syna objawiła się w wynalezieniu nowego języka, jakiejś mieszaniny polskiej mowy z białoruską. Wszedł dziś rano do mego pokoju i zawołał: &bdquo;Olo Boga! Kto to śpi&eacute;? Ci to m&oacute;l t&agrave;tieńka?&rdquo;. Po tych słowach, wym&oacute;wionych najczyściejszym białoruskim akcentem, nastąpiły czułości i pieszczoty r&oacute;wnie serdeczne dla mnie, jak p&oacute;źniej dla Niani i Paulinki. Myśli Pani, że mię to zmartwiło &ndash; nie! Przyszedłem do wniosku, że serdeczność dla wszystkich r&oacute;wna się obojętności, że Wacio i Fredzio to pokrewne natury i jeżeli się nie zmienią, będzie im dobrze na świecie. Życzę im tego z całego serca. 
 Dawniej jeszcze m&oacute;wiłem Państwu, że dom obywatelski w Rudni jest zamieszkałym tylko przez płeć piękną. Dziś tam wszystko po staremu, tak że Fredzio był istnym coq du village . Widocznie z tego powodu schudł i zmizerniał &ndash; trzeba go koniecznie wywieźć w strony, gdzie jest więcej mężczyzn. Tu go kochają wprawdzie &ndash; bardzo nawet &ndash; lecz to mu szkodzi... 
 Jestem tu zaledwie dobę &ndash; a zdaje mi się, że jem już od miesiąca. Po co &ndash; na co? W Rudni jedzenie jest prawie kultem &ndash; chwalą też nim Pana Boga, chwalą &ndash; a zawsze bezkarnie. Może i mnie ta chwała ujdzie na sucho! 
 Pr&oacute;cz tego zajęcia oddaję się jeszcze r&oacute;żnym obserwacjom nad domem i okolicą. Nie bez celu. Kilka razy Pani mię zapytywała, czy te strony ładne i czy w domu ładnie. Wtedy, nie wiem dlaczego, odpowiedzi Pani nie dałem &ndash; teraz za to przystąpię do skreślenia &ndash; o ile pi&oacute;ro pozwoli &ndash; wiernego tej okolicy obrazka. 
 Jak wszystkie drogi do Rzymu, tak z Newla wszystkie do Rudni prowadzą. To nie przesada. Miejscowości tej nazwy są tak liczne, że kt&oacute;rędykolwiek się wyjedzie, zawsze do jakiejś Rudni trafić można. Do naszej jechać trzeba zimą przez błota, jeziora &ndash; latem przez pola, lasy &ndash; a gł&oacute;wnie po kamieniach. Z wsi, kt&oacute;re się po drodze napotyka, jedna tylko na wzmiankę zasługuje &ndash; jest to Iwanowo. Niegdyś własność Radziwiłł&oacute;w &ndash; w zeszłym stuleciu majętność ta została podarowana Michelsonowi, znanemu w historii Rosji pogromcy Pugaczowa. Michelson &ndash; to postać legendowa. Na kilka mil wokoło słyszeć o nim można gadek i baśni bez liku. Na miejscu, gdzie stał zamek, ma on podobno i teraz w kusym fraku po nocach z diabłem wyprawiać harce. Dlaczego mu wyznaczono takie towarzystwo &ndash; nie pojmuję. Wszak on tu wybudował bardzo piękną cerkiew &ndash; a na jej kopułach umieścił dwa potężne szczerozłote krzyże. Błyszczą one dotychczas i olśniewają oczy pobożnych i chciwych. 
 Za Iwanowem ciągną się wsie &ndash; za nimi las, a w tym lesie miał miejsce niedawno, podobno przed tygodniem, wypadek doskonale malujący dziewiczość natury tutejszej. Niech Pani sobie wyobrazi niedźwiedzia rozb&oacute;jnikiem. Potężne źwierzę [ sic! ] &ndash; wzorem niekt&oacute;rych chłopk&oacute;w tutejszych &ndash; zapragnęło łatwej zdobyczy i w tym celu napadło na przejeżdżającego przez las starowiera. Wi&oacute;zł on beczkę masła przymocowaną z tyłu wozu. Niedźwiedź wskoczył na w&oacute;z, beczkę oderwał i starowiera ograbił. Jest to fakt autentyczny [ sic! ], stwierdzony nawet przez popa, kt&oacute;ry nadmienia, że cała historia jest sprawą Niebios &ndash; one to wybrały niedźwiedzia na narzędzie kary nad odszczepieńcem. 
 Krajobraz w og&oacute;le ponury i smutny. Tylko wielkie jeziora, na kt&oacute;rych widać wiele gęsto sosną porosłych wysepek, stanowią jego ozdobę. Za to już koło Rudni jest wiele wzg&oacute;rz, dolin, kamieni &ndash; to prawie Szwajcaria. Określenie to wydaje mi się tym bardziej usprawiedliwionym, że Miszka i Nikiszka, mieszkańcy okolicznych wiosek, są szwajcarami: jeden przy banku, drugi przy banhofie w Witebsku. 
 Rudnia, jak wiele innych znakomitych miejscowości, leży na wzg&oacute;rzu. U jego podn&oacute;ża płynie rzeczułka, a na niej stoi przy młynie most. Most jest tak humanitarnie urządzony, że nie tylko ludziom przysługuje &ndash; czasami można na nim spotkać rybę, na bezrybiu zaś raka. W młynie koncentruje się całe miejscowe życie: słychać ciągle turkot, gwar &ndash; widać coraz to inne twarze. Stąd wreszcie mieszkańcy otrzymują najświeższe polityczne wiadomości. Karczmy nie ma wcale. 
 Nad domem i zabudowaniami unosi się dziwna woń pleśni. Wszystko tu stare, zgrzybiałe, trzęsące się jak właścicielka. Dachy wyglądają jak dziadowska sukmana &ndash; łat na nich co niemiara. A do tego płoty jakie! Nie wiem, czy jest na świecie armata, z kt&oacute;rej by kula w płot tutejszy trafić mogła. 
 Do domu prowadzą drzwi, a raczej okno cokolwiek niżej od innych umieszczone. Dawniej wchodziło się tam po stosie drew, dość fantastycznie ułożonym, dziś &ndash; ze względu na Fredzia &ndash; urządzono schodki, po kt&oacute;rych, od biedy, na czworakach wdrapać się można. Zdaje się, że ten rodzaj drzwi jest gł&oacute;wną przyczyną domatorstwa mieszkańc&oacute;w. Wnętrze domu składa się z trzech pokoi, przedpokoju, kuchni, sieni i piwnicy. W bawialnym pokoju wszystko jest o trzech nogach &ndash; począwszy od kanapy, na kt&oacute;rej przebywa Filuś ze swym żywym i martwym inwentarzem &ndash; skończywszy na stołku i zwierciadle. Wyjątek stanowi tylko fortepian czteronogi. Na ścianach wiszą obrazy wyłącznie religijnej treści. Dziewięć wizerunk&oacute;w Chrystusa Pana, pięć Matki Najświętszej, widoki kilku kościoł&oacute;w, widok wodospadu Imutra, książę J&oacute;zef Poniatowski, św. Augustyn, Piotr Wielki i Magdalena. W pokoju na prawo są ilustracje Pisma Świętego, portrety Katarzyny, Elżbiety itp. W nim mieszka milion much i ja. W drugim pokoju na lewo od bawialnego wiszą tylko portrety członk&oacute;w familii. Tam sypia Fredzio, pani Korsakowa i Niania. Tam wreszcie znajduje się ogniotrwała kasa, tj. skrzyneczka z pończochą napełnioną drobnymi i grubszymi pieniędzmi. Zbytkownych sprzęt&oacute;w nigdzie nie ma &ndash; całą ozdobę domu stanowią pow&oacute;j i pajęczyna, kt&oacute;rą, jak m&oacute;wi staruszka, przed 30 laty raz jeden zmieciono. Dla dopełnienia obrazka dodać jeszcze muszę, że z całego rodzaju żeńskiego mieszkającego tutaj najpotężniejszą jest wilgoć. 
 &bdquo;Jakże tam ludzie żyć mogą?&rdquo; &ndash; zapyta Pani. Odpowiedź łatwa. Człowiek jest jedynym źwierzęciem zdolnym przyzwyczaić się do wszystkiego. Mieszkańcy Rudni nie stanowią w tym względzie wyjątku. 
 Zapisałem się nielitościwie długo, a tu jeszcze jedna wiadomość pozostaje do doniesienia. Konfitur nie ma!... Staruszka była chora &ndash; z tego powodu napisała do Krakowa zaledwie przed tygodniem &ndash; i nie było komu warzeniem się zająć. W każdym razie choć trochę będzie ich Pani miała. Jutro lub pojutrze zabiorę się sam do roboty &ndash; naturalnie pod nadzorem staruszki &ndash; i przyrządzę konfitury z jabłek. Ze zbior&oacute;w zeszłorocznych jeden słoik został i ten Pani także przywiozę. 
 O odpowiedź i wiadomości o zdrowiu Waszym proszę. Nadmieniam tylko, że jeżeli list nie będzie wysłany nazajutrz po otrzymaniu mojego &ndash; rąk moich nie dojdzie. Proszę więc na wszelki przypadek adresować do Dyneburga poste restante. Parę dni tam zabawię. Serdeczny uścisk dłoni wszystkim. 
 IJP. 
 &nbsp; 
 [PS] G[orod] Dinaburg. Paderewskomu &ndash; do Wostriebowanija. ",
1103,['Ignacy Jan Paderewski'],['Jan Paderewski'],Warszawa,,1883-10-01,1883-10-01,"[Warszawa, 1 października 1883]",Do Ojca," Drogi Ojcze! 
 Przyjazd m&oacute;j do Ciebie ulegnie zwłoce z powodu, że oczekiwać muszę na odpowiedź z Wilna, gdzie się ma odbyć m&oacute;j koncert. Jeżeli &oacute;w koncert w tych dniach nie przyjdzie do skutku, w takim razie we wtorek będę już w Chrolinach. 
 Wesele u Kerntopf&oacute;w odbyło się z niezwykłą wspaniałością. Przeszło sto os&oacute;b podejmowano tak suto i gościnnie, a przy tym tak serdecznie, że niejeden dom magnacki m&oacute;głby im tego pozazdrościć. Indyka im nie oddałem, bo wobec masy jadła i napoju na co by on się im przydał? Zamiast jego ofiarowałem im jabłka wiezione aż z pskowskiej guberni. Indyk zaś poszedł do poczciwych państwa G&oacute;rskich, pod kt&oacute;rych dachem przebywam i z gościnności korzystam. 
 Za to moja osoba przydała się bardzo Kerntopfom dla dodania godom większego uroku. M&oacute;wiłem, wznosiłem zdrowia, toasty, słowem, przy kolacji bawiłem wszystkich, nie wyłączając nawet owego pastora, kt&oacute;remu przed laty, w broszurze religijnej treści, niestworzone popisałem rzeczy. Poczciwi Kerntopfowie obawiali się tylko, abym się z nim nie skł&oacute;cił. Ale do tego by nigdy nie przyszło. 
 Pisma warszawskie zajmowały się mną bardzo w czasie mej nieobecności &ndash; jedne dowodziły, że wyjeżdżam, drugie że zostaję, z czego wynika, że dobrze jest być sławnym. 
 Na drugi dzień po moim przyjeździe był tu Zarębski, kt&oacute;ry grał u Gebethnera wiele swoich kompozycji. W grze cofnął się, w kompozycjach nie poszedł naprz&oacute;d, a choć talent ma wielki jak worek, jednak z tego worka szydło wyłazi &ndash; brak nauki i smaku widnieje wszędzie. Zarozumiałość jego sprawia wstrętne wrażenie. 
 Ściskam Was serdecznie, Fredzia całuję 
 Wasz Ignacy 
 &nbsp; 
 [PS] Napisz do mnie &ndash; adres Kerntopfa. ",
1104,['Ignacy Jan Paderewski'],['Helena Górska'],Chrolin,,1883-10-27,1883-10-27,"Chroliny, 27 października [1883]",Do Heleny Górskiej," Dziwne to życie! Nie masz w nim ni smutku, ni wesela, ani zabawy, ani też &lt;nud&oacute;w&gt; &ndash; jest tylko to, co mieć chcemy i co w danej chwili stworzyć sobie umiemy. Toteż weselić się lub smucić, bawić się lub nudzić ten tylko potrafi, kto się nauczył lub kto ma talent. Nieuk czy niezdolny przejdzie przez życie, nie zaśmiawszy się, nie zapłakawszy, nie ziewnąwszy nawet serdeczniej. 
 Prawię o tym, nie iżbym torował nowe drogi dla filozofii życia, nie iżbym miał się chwalić rzekomą mądrością. Nie! Ja chcę się poszczycić mym szczęściem. O ile w Warszawie umiałem się bawić i weselić, o tyle tutaj smucę się i nudzę. Mam więc talent do życia, a talent to szczęście! 
 Pewien znany Pani literat, przeczytawszy te słowa, zapytałby mię stylem sobie właściwym: &bdquo;I c&oacute;ż to za gruba pijawka smutku ssie panu serce, umieszczone z lewej strony cienkiego tułowia? C&oacute;ż to za łapa nud&oacute;w porusza gębą, ozdobioną dwoma rzędami plombowanych zęb&oacute;w, że tak ziewa okrutnie?!&rdquo;. 
 Ale Pani pyta mię po prostu: &bdquo;co u Pana słychać?&rdquo; &ndash; i ja prostymi słowy odpowiadam &ndash; smutno mi, ilekroć razy jestem przy Fredziu i widzę, że mu nie jest tak dobrze, jak być powinno! Smutno mi, gdy myślę o jutrze tego małego wł&oacute;częgi, kt&oacute;ry w ciągu lata przejechał większy świata kawał niż jego babka przez całe swoje życie! Zastałem go bez sługi jeszcze i bez własnego kącika. Chodził w dziurawych trzewikach, z kawałem czarnego chleba w ręku i z brudem w uszach. Do snu go układano p&oacute;źno, i to w pokoju, gdzie sypia trzech innych członk&oacute;w rodzaju ludzkiego. Szczęście, że zdr&oacute;w! I że ma dziadka, kt&oacute;ry nim się prawie tyle zajmuje, ile ongi Grossman &lt;teatrem&gt;. 
 Nudno mi! Bo tak niedawno opuściłem dom Wasz, a tu obcowanie z moją biedną rodziną niewiele materiału do zabawy dostarcza. Od rana Ojciec zajęty gospodarstwem, macocha gderaniem na służące, a dzieci pilnie studiują jakiś dalszy ciąg elementarza &ndash; i tak bywa zwykle do południa. Po południu tryb życia się zmienia. Ojciec najczęściej siedzi w domu, macocha gderze już na niego, a dzieci grają na trzy ręce jakiś dalszy ciąg fortepianowej szkoły H&uuml;ntena. Wieczorem tylko dom ożywia się na chwilę. Przychodzi pan Walery, brat mojej macochy, i m&oacute;wi wszystkim &bdquo;dobranoc&rdquo;; zjawia się pan Sienkiewicz i donosi, że wszystko już na &lt;toku&gt; zrobione; wreszcie do kuchni przybywa Hanka, opiekunka gęsi, i raportuje, że zbawicielki Rzymu są wszystkie, całe i zdrowe. 
 Zdarza się niekiedy, że u progu nieśmiało stawa pastuszek z wiadomością, iż zginęło prosię. Wtedy nastr&oacute;j domostwa staje się całkiem innym. Ojciec przyjmuje cios z poddaniem się i wymawia stoickie: &bdquo;ot! tobie, masz!&rdquo;. Dzieci robią domysły, jakim sposobem &bdquo;świniaczek przepadł&rdquo;, a macocha opłakuje prosię goręcej i serdeczniej niźli tragiczny zgon Cesarza Wszechrosji. 
 Ale chcąc być w zgodzie z sobą, powiem Pani, że się nudzę, p&oacute;ki chcę, bo gdy mi się to przykrzy, idę grać albo bawię się. Bawić się mogę tylko tym, co mię otacza, a zatem przyznaję &ndash; najbliżsi ku temu celowi służą. Prawie zawsze, gdy Ojciec otwiera szafę macochy, następuje mała sprzeczka, wśr&oacute;d kt&oacute;rej najsilniej dźwięczą wyrazy: &bdquo;a ty czego tam polaz?&rdquo;. Toż samo się dzieje, gdy macocha dotknie się ojcowskiego biurka; tylko że w&oacute;wczas strona protestująca woła: &bdquo;poprzewracasz mnie wszystko do g&oacute;ry nogami&rdquo;. 
 Wprawdzie w tym biurku nic się takiego nie mieści, co by nogi mieć mogło, ale są tam rachunki pieniędzy, kt&oacute;re już nie powr&oacute;cą, są i potrzebne szpargały, a co najważniejsze, jest plaster &ndash; owo od wszystkich chor&oacute;b lekarstwo. W tym wyrazie &bdquo;wszystkich&rdquo; żadnej nie ma przesady. Nie wiem, czy jest na świecie choroba, do kt&oacute;rej by m&oacute;j Ojciec nie zastosował tego lekarstwa, i to z głęboką wiarą w pomyślny jego skutek. Czy to przyjdzie chłop, Żyd, Polak, czy Niemiec kolonista z prośbą o pomoc w chorobie lub zmartwieniu &ndash; dostają kawał plastra, bo i w chorobach psychicznych ma on podobno zbawiennie działać. Toteż aspirant&oacute;w do plastra nie brak nigdy, a sława lekarska mego Ojca sięga daleko. 
 Ale kto wie? Może ją rzeźbiarska prześcignąć! Zanosi się na to. Pamiętam, przed paru laty nad pobliską drogą rosło drzewo, zwane lipą. W zimie zasłaniało ono część drogi od zasp śnieżnych, w lecie wabiło swym cieniem strudzonych wędrowc&oacute;w, a z kwiecia jego pszczoły mi&oacute;d czerpały. Lecz czeg&oacute;ż nie dokaże potężny duch człowieka?! Dziś to drzewo już ścięte i z niego wyciosano bałwana. Ma on wyobrażać św. J&oacute;zefa. Postawią go na szczycie wieżycy parafialnego kościoła i na co się to przyda komu? Chyba tylko wr&oacute;ble korzystać będą z arcydzieła mego ojca i obsiądą je czasami dla wypoczynku po locie. 
 Może ja jednak jestem za surowy! Prawdopodobnie Tow[arzystwo] Zach[ęty] Sz[tuk] Pię[knych] nie tylko że sądu mojego by nie podzieliło, ale przeciwnie, wystawiwszy tę rzeźbę obok prac pana Sypniewskiego, zachęcone przychylną krytyką Zawadzkiego, kupiłoby ją dla członk&oacute;w swoich do rozlosowania. Wyobrażam sobie, jak by się ucieszył Staś, wygrawszy ją! Zapewne mniej nieco od tutejszego proboszcza, kt&oacute;ry przedwczoraj złożył ofiarodawcy i mistrzowi dziękczynną wizytę. Ksiądz ten zabawił mię także, gdyż przypomniał Łęki i tamtejszego proboszcza i jego rozmowy. 
 Szczeg&oacute;lni to ludzie ci nasi duchowni na prowincji. Pracują, uczą się, niekiedy kończą nawet duchowne akademie, ale gdy im wypadnie lat kilka poobcować z Bogiem w jakim zakątku &ndash; zgłupieją jak Babiś z miłości. Tylko pod jednym względem rozum ich potężnieje. W tych stronach, jak w og&oacute;le na kresach naszej Ojczyzny, Kości&oacute;ł jest kijem, na kt&oacute;rym się opiera nasz kulejący patriotyzm. Księża wiedzą o tym. Wiedzą, że są krzewicielami polskości, ciągną więc zyski i z wierzących katolik&oacute;w, i z niedowierzających Polak&oacute;w. 
 &Agrave; propos Żyd&oacute;w. Proszę powiedzieć Dziutusiowi, że będę tu ich po trosze studiował dla &bdquo;Indyka&rdquo; i dla siebie. Codziennie jakiś chałacik do naszego dworku zagląda, a Ojciec, choć narzeka, skarży się na Żyd&oacute;w, to jednak zawsze ma z nimi interessa. 
 W tej chwili, zrobiwszy to &bdquo;spoleczne myszlenje&rdquo;, zauważyłem dopiero, że Panią nudzę, i to straszliwie. Przepraszam! Przyrzekam poprawę! Następny list będzie i kr&oacute;tszy, i mniej nudny. 
 Zdrowie moje niezłe. Jutro wyjeżdżam z koncertem do jednego z okolicznych miasteczek. Gdy się koncert uda, powiem gdzie to. Teraz się wstydzę. 
 O wiadomości proszę. Pozdrowienie wszystkim serdeczne 
 IJPaderewski 
 &nbsp; 
 Adres: Kijewo-Briestskaja Ż[eleznaja] D[oroga] Chrolin. I g n a c i j u Paderewskomu.&nbsp; ",
1105,['Ignacy Jan Paderewski'],['Helena Górska'],Kijów,,1883-11-09,1883-11-09,"Kijów, 9 listopada 1883",Do Heleny Górskiej," Donosząc Pani o mojej wyprawie na koncert, zapowiedziałem &ndash; o ile pamiętam &ndash; że w razie niepowodzenia o wstydzie rozpisywać się nie będę. Obietnicy dotrzymałem. Było to może niegrzeczne &ndash; ale konsekwentne &ndash; więc jako rzadkość zjednać mi pobłażanie powinno. 
 Teraz zamierzam pisać i długo, i szeroko w nadziei, że Pani cierpliwie moją bazgraninę odczyta. Wspomnieniami wrażeń odniesionych poprzednio dzielić się nie będę &ndash; choć one przedstawiają sporo szczerego komizmu &ndash; nadmienię tylko tak og&oacute;lnie, że z owego koncertu miałem nic, a teraz przyjechałem do Kijowa po drugie. 
 &bdquo;Nic&rdquo; &ndash; jest właściwie zerem. W matematyce wszystkie zera są sobie r&oacute;wne &ndash; w estetyce zaś przeciwnie: są i piękniejsze, i brzydsze. M&oacute;wiąc o tym, chcę donieść, że przewidywane &bdquo;nic&rdquo; z koncertu tutejszego w każdym razie będzie ważniejsze, bo piękniejsze od tego, kt&oacute;rym się przed tygodniem cieszyłem. 
 Kij&oacute;w &ndash; zawszeć to miasto. Ilu świętych snem wiecznym spoczywa w Ławrze &ndash; bodajże tylu było tu artyst&oacute;w. A jacy artyści?!... Joachim, Sarasate, i... ilu świętych w Ławrze spoczywa, bodajże tyle razy był tu nasz Frieman. Są tu i sale porządne &ndash; za jedną aż 250 rs. się płaci i w tej właśnie... grać nie będę; są i fortepiany, są recenzenci i wreszcie jest gronko ludzi, kt&oacute;rym się darmo rozdaje bilety. Wobec tego wszystkiego nie zdziwi się Pani, jeżeli w przyszły piątek wystąpię z koncertem. 
 Koncert odbędzie się w sali szkoły muzycznej, przy wsp&oacute;łudziale wiolonczelisty, Aloisa Musikanta. Jest to Czech młody, przystojny, zdolny, gra na fortepianie lepiej niż obadwaj nowo mianowani profesorowie wyższej klasy w Instytucie, niezły kompozytor &ndash; słowem, musikant doskonały. Urządzeniem koncertu zajmuje się księgarz wydawca Korejwo i &ndash; rzecz szczeg&oacute;lna &ndash; nic za to nie bierze. Podobno jest to u niego we zwyczaju, r&oacute;wnież jak i grzeczność, kt&oacute;rą Nirnsteina przewyższa. 
 Zwyczajem wszystkich artyst&oacute;w wyłudzających publicznie pieniądze muszę składać wizyty, zawierać znajomości, utrzymywać chwilowe stosunki z ludźmi, kt&oacute;rzy mię w przyszłości o zmartwienie tylko przyprawią. Osoby pamiętać będę, nazwiska z pamięci ulecą, a gdy kiedy wspomnieć zechcę, z żalem zawołam: pamięć tracę! 
 Wrażenia, jakich tu doznaję, są bardzo rozmaite. Z początku tylko smuciłem się i... zazdrościłem ustawicznie. Wypadło mi zapoznać się z muzykami, oglądać szkołę muzyczną, czytywać programy koncert&oacute;w symfonicznych, kwartetowych wieczor&oacute;w i z tego przekonałem się, że nad Dnieprem nawet bardziej o muzykę dbają niż u nas nad Wisłą. Szkoła muzyczna ma duży i piękny dom z ogrodem i widokiem rzeczywiście malowniczym. Klasy wszystkie, jak i dom cały, są starannie, czysto utrzymane, a sala, w kt&oacute;rej i teatr się znajduje, może zmieścić ze czterysta os&oacute;b. W każdej klasie fortepianowej stoją dwa fortepiany, a w sali koncertowej prześliczny Bechstein. Nauczyciele pobierają około dwu tysięcy rubli rocznie &ndash; dyrektor tyleż za profesurę, zaś za dyrekcję 600 tylko rubli i mieszkanie. 
 Na koncerta symfoniczne i kwartetowe wieczory są z g&oacute;ry wyznaczone terminy przez Tow[arzystwo] Muz[yczne], kt&oacute;remu właściwie idzie tylko o to, by rozwijać smak i zamiłowanie do muzyki śr&oacute;d publiczności. Dyrektor Puchalski, ex-Polak, nie budzi we mnie sympatii, przyznać mu jednak muszę, że jest dobrym muzykiem, choć bez talentu, dobrym nauczycielem, choć by mu tego Paul nie przyznał &ndash; a przy tym pracuje, jak na sumiennego dyrektora przystało. Prosił on mię, bym zwiedził jego klasę. Byłem i miałem możność usłyszenia kilku dobrych fortepianistek &ndash; są nawet duże talenty &ndash; byłem i w innych fortepianowych klasach i wszędzie widziałem to, czego w Warszawie brakuje: system &ndash; metodę. 
 Czy wie Pani, że gdy mię zapytywano, jak jest u nas &ndash; rumieńcem spłonąłem i nic powiedzieć nie mogłem? Bo i c&oacute;ż bym powiedział?... Że Zarzycki jest leniwcem, niedbalcem i pr&oacute;żniakiem, że w Instytucie brudniej niż w stajniach Krasińskiego, że koncert&oacute;w symfonicznych i kwartet&oacute;w nie ma, że wreszcie z nauczycieli ledwie dziesięć procent pracuje z pożytkiem dla sztuki?... Ech! Niech lepiej wrogom się zdaje, że nasze gazeciarskie przechwałki są prawdą i że nasze sztuki przodują w świecie. 
 Sztuka w og&oacute;le jest niepraktyczną. Nie masz kraju, gdzie by ona była w stanie wyżywić siebie &ndash; wyjątek stanowi chyba Meiningen &ndash; ale tam sztuka jest systemem politycznym\/państwowym. Za to w całym cywilizowanym świecie ludzie bogaci wspierają ją i często, i hojnie, a poczytują to sobie nie tyle za zasługę, ile za obowiązek. W Kijowie na przykład na założenie i wspomożenie szkoły muzycznej łożyli kupcy i obywatele ziemscy, rząd zaś dał prawa i pewną, niewielką corocznie zapomogę. A w Warszawie?... Kupcy zgrywają się w Resursie Obywatelskiej, obywatele w Kupieckiej &ndash; co ich tam obchodzi Instytut, Tow[arzystwo] Muzyczne!... Potocki proteguje tylko niekt&oacute;re baletniczki, a Krasiński, kt&oacute;ry wydaje krocie na konie i żokej&oacute;w, czy choć grosz złożył na ołtarzu sztuki? W Polsce nie tylko z teatrem &bdquo;źle się dzieje&rdquo;! 
 Za wiele jednak czasu i papieru poświęciłem moim żałosnym uwagom &ndash; przejdę do rzeczy weselszej. Po pierwszych przykrych wrażeniach doznałem i przyjemnych. Co mię w Kijowie raduje, to widoczna siła polskiego żywiołu. Tu nie tylko Złota Brama, nie tylko słupy na Dnieprze świadczą o naszej dawnej potędze &ndash; ślady jej widnieją wszędzie, bo wszędzie mowa polska dźwięczy. Polacy m&oacute;wią z rosyjska, z małoruska, źle, ale m&oacute;wią i jeszcze drugich uczą. Mają oni wiele wad, przywar, śmieszności &ndash; często są głupi &ndash; lecz c&oacute;ż robić? Niedawno oto rozmawiałem z jedną niby wykształconą damą z miejscowego high-life o Wł[odzimierzu] Wysockim i jego wielkim talencie. Powiedziała mi, że on zgrabnie pisze, ale ma mu bardzo za złe, że w satyrze swojej napada na szlachtę: &bdquo;Nie wypada tak obmawiać rodak&oacute;w&rdquo;. Oponować owej pani nie myślałem wcale. 
 Wśr&oacute;d lasu gęstego wszystkie drzewa są mniej więcej r&oacute;wne &ndash; trzeba pewnej odległości, by dojrzeć, że niekt&oacute;re wznoszą się wyżej od innych. Tak samo bywa z ludźmi. Tu o Wysockim nie mają żadnego pojęcia, choć on o wiele og&oacute;ł Polak&oacute;w przerasta; wiedzą chyba tylko, że jest doskonałym fotografem. Z tego ostatniego względu i Pani go zapewne pozna, gdyż prosił mię, bym się u niego fotografował. Jest to mocny brunet, przystojny bardzo, o rysach niezbyt regularnych, wysoki i ma prześliczne, marzące oczy. Zbliżyliśmy się trochę i cieszy mię to bardzo. Człowiek ten ukończył tylko gimnazjum, z towarzystwem ludzi światłych nie obcował nigdy, a wszystko, co umie, własnej zawdzięcza pracy. Czytał mi on najnowszy sw&oacute;j utw&oacute;r w rękopiśmie pt. Zaklęta baśń i, niech się Pani nie śmieje, prosił mię o uwagi. Tu, w stronach, gdzie o dobrą polszczyznę trudno, ludzie jako tako m&oacute;wiący uchodzą za mędrc&oacute;w. Zapewne dlatego i Wysocki na m&oacute;j sąd krytyczny zdał się. Czytałem uważnie, bo nie miałem serca powiedzieć temu poczciwemu poecie, żem głupi. A zresztą, może taki zn&oacute;w bardzo głupi nie jestem. Czytałem więc i zachwyciłem się. Dziś treści poematu nie kreślę, lecz w następnym liście uczynię to z przyjemnością. 
 Odkryłem tu także wielki poetycki talent w młodziutkim, bo dwudziestoletnim oficerze, Kutyłowskim, synu przyjaci&oacute;łki mej matki. Ten chłopak ma ogromne zdolności og&oacute;lnie, gdyż jest doskonale obeznanym z literaturą, historią, odznaczył się w wojsku jako saper i &ndash; jak na rosyjskiego oficera &ndash; włada polskim językiem znakomicie. Wprawdzie w rymach jego są takie rzeczy jak: szczodrze &ndash; dobrze, pęka &ndash; jęku itp., w utworach, kt&oacute;rych już sporo napisał, forma prawie zawsze wadliwa, ale ma idee &ndash; co jest najważniejsze &ndash; i w tych wadliwych, często szorstkich rymach znać poezję z serca płynącą. On może zajść wysoko. 
 Kiedy już mowa o miłych i zdolnych ludziach, to powiem Państwu, że spotkałem się tu z panem Grosickim. Ach, jakże on zdolny! On zdolny swą mową zanudzić nawet głuchego. Kazał się Dziutusiowi pokłonić. 
 Co do mnie, to chciałbym się pokłonić jak najprędzej Warszawie i plafonowi Siemiradzkiego, kt&oacute;ry podobno przez czas kr&oacute;tki wystawionym będzie. Czytałem tu krytykę, a raczej sprawozdanie z obrazu, przez Jankowskiego napisaną. Zarzuca on, że w obrazie nie została przedstawioną wiara. Ależ jaka to wiara? Jeżeli ślepa, dogmatyczna &ndash; to tę przedstawiają przesądy &ndash; jeżeli zaś jasną, głęboką w idee, w dobro, w światło &ndash; toć ona tkwi w nazwie obrazu. Jankowski dudek &ndash; ale ma czubek &ndash; a ja sw&oacute;j tracę i tracę. 
 Pozdrowienia wszystkim 
 Na list czekam niecierpliwie. 
 IJPaderewski ",
1106,['Ignacy Jan Paderewski'],['Helena Górska'],Nieżyn,,1883-11-21,1883-11-21,"Nieżyn, 21 listopada [18]83",Do Heleny Górskiej," L&rsquo;homme propose &ndash; Pan B&oacute;g kule nosi. Chciałem do Państwa napisać z Kijowa przed koncertem jeszcze i po koncercie, miałem skreślić treść poemaciku Wysockiego, tymczasem tak się stało, że zaledwie teraz mogę wziąć pi&oacute;ro do ręki. A stało się to dla nader prostych powod&oacute;w. Kto chce mieć doch&oacute;d z koncertu, a sławy Sarasatego lub Schl&ouml;zera nie posiada &ndash; powinien sobie za przykład wziąć Horbosia i, na obraz i podobieństwo jego, latać do kobietek r&oacute;żnego stanu i wieku. Debiutowałem więc na tym polu, ale zrobiłem zupełne fiasco &ndash; wprawdzie udało mi się zachwycić parę os&oacute;b &ndash; niestety! byli to tylko mężczyźni, a i ci na koncert nie przyszli. I tak w zysku mam możność powiedzenia Pani: przepraszam!... 
 Koncert m&oacute;j miał niematerialne powodzenie. Publiczność (śr&oacute;d kt&oacute;rej było ni mniej, ni więcej tylko sto os&oacute;b darmo) przyjmowała mię z zapałem nadzwyczajnym. Powitany grzmiącymi oklaskami, po każdym numerze musiałem po kilkakroć wychodzić dziękować za gorące objawy zadowolenia. Przypisuję to jednak gł&oacute;wnie tej okoliczności, że przed koncertem kazałem się starannie ogolić. Po koncercie ogolono mię nier&oacute;wnie staranniej, ale już nie z mojego rozkazu, w recenzji, w &bdquo;Kijewlaninie&rdquo;. Operacja była tak długą, że jej tu opowiedzieć nie mogę &ndash; powiem tylko w kr&oacute;tkości, iż krytyka jest często głęboka i trafna, niekiedy płytka i niesłuszna, w og&oacute;le zaś staranna i lekkim wietrzykiem zazdrości owiana. Są tam i błędy logiczne. Na przykład: z początku robią mi zarzut, że jako fortepianista nic szczeg&oacute;lnie wybitnego nie posiadam, a choć pojęcie autor&oacute;w jak Bach, Skarlatti [ sic! ], Chopin jest oryginalne, to jednak się na nie zgodzić w zupełności nie można. Następnie przyznają mi zapał tak silny, że całe audytorium unosi. W podobnym rodzaju jest tam wiele rzeczy. W każdym razie dla mnie miłym jest to, że dotychczas w &bdquo;Kijewlaninie&rdquo; tak długiej recenzji nie spotykałem. 
 Koncert m&oacute;j ni moralnego powodzenia nie miał. Po spłaceniu koszt&oacute;w &ndash; coś około 100 rubli &ndash; zostało mi zaledwie 60 parę rubli, z kt&oacute;rych jeszcze cząstkę wydać musiałem na kolację. Ale dziwne to doprawdy, że brak pieniędzy wcale mnie nie martwi. Odbierałem pieniądze koncertowe od Koreywy z miną człowieka, na kt&oacute;rego czekają miliony. 
 Nazajutrz po koncercie odbywałem pożegnalne wizyty. Najprzyjemniejszą była wizyta u Wysockiego. Zacny ten człowiek nie tylko że sprzedawał rozmaitym znajomym bilety na koncert, nie tylko że mię fotografował, ale wreszcie natchniony, jak m&oacute;wił, moją Elegią , napisał do niej wiersz i dał mi go na pamiątkę. Elegia nie jest może właściwie pojętą, ale z wiersza całego tryska strumień najczyściejszej poezji, poezji, na jaką się takie karły jak Kościelski nigdy nie zdobędą. Kilka utwor&oacute;w Wysockiego przywiozę ze sobą &ndash; ale kiedy &ndash; doprawdy nie wiem. 
 Kutyłowski, o kt&oacute;rym Pani w poprzednim liście wspominałem, r&oacute;wnież mię obdarował wierszykiem, w kt&oacute;rym treść, idea o wiele ponad formą się wznosi. Improwizował on z wielkim zapałem, acz lichymi rymami, toast&nbsp;ku czci uniżonego sługi Waszego. I tam, jak we wszystkich jego utworach, myśl głębsza jaskrawo występuje. 
 Sł&oacute;w kilka jeszcze poświęcić muszę wdzięcznemu wspomnieniu o Bryknerze, dawnym koledze moim. Dokładał on wszelkich starań, by mi uczynić Kij&oacute;w najprzyjemniejszym i, o ile można, najtańszym. Przyjedzie on w połowie stycznia z koncertem do Warszawy; jakże żałuję, że mu się wywzajemnić nie będę w możności. Poczciwy to chłopak. 
 Od paru dni jestem u siostry. Pojutrze odbędzie się m&oacute;j koncert, a po nim drugi dobroczynny, w kt&oacute;rym muszę przyjąć udział, a po tym może znowu jaki m&oacute;j i tak &ndash; aż do końca. Nudzi mię już to, ale c&oacute;ż robić? Miliony czekają mię, zapewne jednak bardzo cierpliwie. 
 List jeden od Pani miałem. Czy się drugiego doczekam? 
 Wszystkim pozdrowienie serdeczne przesyłam 
 IJPaderewski 
 &nbsp; 
 Nerwy moje tak się jakoś rozbrykały, że ledwie ten zlepek wiadomości skończyć mogłem. ",
1108,['Ignacy Jan Paderewski'],['Helena Górska'],Berlin,,1884-01-12,1884-01-12,"Berlin, 12 stycznia [18]84",Do Heleny Górskiej," Zaczynam już tęsknić i dziwi mię to bardzo. Wprawdzie przed laty tęsknili nasi poeci &ndash; ronili łzy żalu za krajem i łzy te, jak krople rosy na kwiatach, błyszczały w ich utworach, dodając im świeżości i uroku &ndash; ale im wolno było tęsknić. Oni opuszczali kraj z przymusu &ndash; większość ich została wygnana gwałtownym wichrem rewolucji. A ja? Ja opuściłem kraj z dobrej woli &ndash; przybyłem tu szukać wiedzy, gonić za sławą &ndash; czemuż więc tęsknię? Czemu się smucę? Dziwne to! Dziwne jak wszystko, co w człowieku bez jego woli i udziału rodzi się i umiera. 
 Kiel &ndash; moja poczciwa, nieoceniona mamka &ndash; zachorował ciężko i zapewne nieprędko do swych zwykłych zajęć powr&oacute;ci. Radził mi, bym się udał do Urbana po lekcje instrumentacji. Usłuchałem go i już od środy rozpocznę moją pracę &ndash; wątpię jednak, czy ta zmiana pokarmu na dobre mi wyjdzie. Szczęście, że przy Kielu dostałem nieco ząbk&oacute;w! W ostateczności m&oacute;głbym już zostać i na &bdquo;własnym chlebie&rdquo;. 
 Fortepianu nie mam jeszcze, lekcji nie rozpocząłem i choć bywam na r&oacute;żnych koncertach, nudzę się straszliwie. Dotychczas nie otrzymałem ani jednego listu, a nawet &bdquo;Kuriera&rdquo;, za kt&oacute;ry wniosłem opłatę, nie raczą mi przysyłać. Jutro myślę wysłać korespondencję do &bdquo;Echa&rdquo; &ndash; może chociaż ten szanowny organ gwoli rozrywce otrzymywać będę. 
 Przed paru dniami byłem u Stradivariusa. Odebrałem swoje skrzypce, za kt&oacute;re aż 75 marek kazał mi zapłacić, i spełniłem dane mi przez Dziutusia polecenie. i nowe skrzypce obiecał Riechers wraz z moimi wysłać, co zaś do starych, to od dawna znajdują się one w[e] Frankfurcie u nowego właściciela. &bdquo;Gott sei Dank, ich habe sie schon verkauft&rdquo; &ndash; nadmienił Riechers. Moje skrzypce brzmią wcale nieźle i, według oceny Riechersa i Barcewicza, warte są ze sześćset marek. Będę bardzo rad, jeżeli nawet znacznie taniej zostaną w Warszawie sprzedane. 
 Przed kilku dniami dowiedziałem się, że biedny &bdquo;poroniony słoń&rdquo; stracił prawie cały sw&oacute;j majątek. Większą część swego kapitału złożył był u brata w Gdańsku, a &oacute;w brat podobno naprawdę zbankrutował. Stratę tę odczuje dotkliwie nie panna Fridenthal, bo jej podobno już od roku Toeplitz nic nie daje, ale inni, kt&oacute;rych on szczodrze wspomagał. Szczerze mi żal tego zacnego człowieka. 
 D&rsquo;Albert grał niedawno na koncercie w Philharmonie z wielkim u publiczności powodzeniem. Krytyka tego zapału nie podzieliła i szczeg&oacute;lnie za Concertst&uuml;ck Webera sprawiła mu uczciwą chłostę. Chociaż podziwiam talent bębna, przyznaję jednak, że w tym wypadku chłosta słusznie mu się należała9. Większej blagi i przesady nie dopuszczał się nawet nieboszczyk Kątski w najświetniejszych czasach swej artystycznej kariery. 
 Spodziewam się od drogiej Pani listu, kt&oacute;ry treścią i objętością okupi jej długie milczenie. Czy tylko długo jeszcze czekać mi Pani każe? 
 Cały dom pozdrawiam serdecznie 
 IJPaderewski 
 &nbsp; 
 [PS 1.] Zapomniałem u Pani fotografię Fredzia &ndash; może mi ją Pani zechce tutaj przysłać? 
 [PS 2.] Dziutusia proszę, by raczył pozdrowić w moim imieniu całe przednie ciało Instytutu Muzycznego. ",
1109,['Ignacy Jan Paderewski'],['Helena Górska'],Berlin,,1884-01-17,1884-01-17,"Berlin, 17 stycznia [18]84",Do Heleny Górskiej," Naraziłem Panią na kłopot i koszt, wysyłając wczorajszy telegram. Proszę mi to wybaczyć. Byłem bardzo niespokojny, bo też odpowiedź Pani była pierwszą wieścią, jaka mię z kraju doszła. 
 Dziś już doszedłem przyczyny tej nieprzyjemności. Oto listonosz, kt&oacute;rego mądrej pieczy oddano numer 35 na Br&uuml;cken-Allee, przypomniał sobie, że w tym domu mieszkał był przed p&oacute;ł rokiem jakiś pan &bdquo;mit polnischem Namen&rdquo;, nie pytając więc wcale portiera o mnie, wszystkie listy i gazety z powrotem do Warszawy odsyłał. Widocznie sądził, że owym panem ja jestem. Dziwna to doprawdy głupota! I tym dziwniejsza, że się praktykuje w słynących z wielkiego rozumu Niemczech. 
 Oj, te Niemcy! Im dłużej się im przyglądam, tym więcej spostrzegam cech wsp&oacute;lnych Cesarstwu niebieskiemu. W długim szeregu lat wydały one wprawdzie Lutra, St&ouml;ckera, Goethego, Moltkego, Beethovena, Bismarcka, Wagnera i Kruppa &ndash; ale teraz powiadają: Satis est . Niedługo zapanuje u nich konserwatyzm, jakiego by się i rabin Grodziski nie powstydził. Zapowiedź jego widać już i w sztuce, i w pokorze, z jaką nawet nauka chyli głowę przed herbem i urzędem. Niemcy to Chiny europejskie. Jest chyba ta tylko r&oacute;żnica, że tu kobiety mają nogi nieco większe niż damy chińskie, łysin nie zdobią warkocze &ndash; no!... i herbata trochę gorsza... 
 I do takiego to kraju zawitał obecnie nasz Ludwik, Święty turecki! (w Turku urodzony). Chce tu dać poznać Ducha , swego ducha. Biedny! Czyż się tu na nim poznają? Czy go ocenić należycie potrafią?... Już Urban, z kt&oacute;rym miałem wczoraj pierwszą lekcję, m&oacute;wił mi z żartobliwym uśmiechem o jego wizycie: &bdquo;Er macht solche grosse Umst&auml;nde und hat nur komische Oper[n] geschrieben&rdquo;... Ale Urban Niemiec, a Grossman dobry człowiek, bo i pisał do mnie, bym go odwiedził, i ucieszył mi się bardzo, i nawet uraczył obiadem w jednej z najlepszych restauracji. Dodam tutaj nawiasem, że podczas obiadu pani G[rossman] nie radziła brać całej butelki piwa. &bdquo;Na szklanki przecież taniej kosztuje&rdquo; (?) 
 Do życia mego powoli zaczyna zaglądać rozmaitość. Wczoraj miałem lekcję z Urbanem, dziś nadeszła odpowiedź drogiej Pani, dziś wreszcie nadszedł pierwszy numer &bdquo;Kuriera&rdquo;. Z warszawskiego &bdquo;Figara&rdquo; radość wielka dla kieszeni. Teraz już nie będę tak często chodził do Bauera, by kosztem p&oacute;ł marki warszawskie nowinki opłacać. Wprawdzie tam są i inne pisma, jak na przykład &bdquo;Czas&rdquo;, w kt&oacute;rym niekiedy ciekawe rzeczy wyczytać można. Oto przed paru dniami widziałem w jednym z numer&oacute;w tej arystokratycznej bibułki ogłoszenie koncertu Noskowskiego i dopisek redakcji. Brzmiał on tak mniej więcej: &bdquo;Sława pana N[oskowskiego] jako wykonawcy (?) i kompozytora zbyt jest głośną, byśmy jakąkolwiek reklamą zachęcać publiczność potrzebowali&rdquo;. M&oacute;j Boże! Czy też ja będę kiedy takim znakomitym wykonawcą? 
 Zrobiłem tu niedawno znajomość z dwoma młodzieńcami &ndash; Polakami. Jeden z nich nazywa się, za pozwoleniem Dziutusia, G&oacute;rski &ndash; jest synowcem Boga-Ojca &bdquo;Słowa&rdquo; (tego samego &bdquo;Słowa&rdquo;, kt&oacute;rego Duchem Świętym jest ksiądz Chełmicki, a niebłogosławionym krytykiem Dziutuś) &ndash; i przy tych zaletach ma jeszcze jedną, mianowicie duży krytyczno-literacki talent. Czytałem jego rozprawę o Niepoprawnych Słowackiego i podobała mi się bardzo. Drugi młodzieniec nazywa się Porembowicz i jest wyśmienitym tłumaczem, szczeg&oacute;lniej Byrona. Jego przekład Don Juana jest doprawdy mistrzowski. &bdquo;Co za bezczelność pięknych wierszy!&rdquo;... 
 Ale dość już tej ramoty. Papier się kończy, czas ucieka, a trzeba jeszcze posłuchać Sekstetu Brahmsa. Do piątku zatem &ndash; jeżeli Pani na dalszy ciąg nud&oacute;w pozwala. 
 IJPaderewski 
 &nbsp; 
 [PS] Wszystkim pozdrowienia zasyłam.&nbsp; ",
1110,['Ignacy Jan Paderewski'],['Helena Górska'],Berlin,,1884-01-23,1884-01-23,"Berlin, 23 stycznia [18]84",Do Heleny Górskiej," Pyta mię Pani o Urbana! Nie wiem doprawdy, jak mam odpowiedzieć. Dziś byłem właśnie u niego i pokazywałem mu pierwszą część Suity na orkiestrę smyczkową, w formie marsza napisaną. Znalazł w niej wiele rzeczy niewygodnych na skrzypce, alt&oacute;wkę i przy tym baczną zwracał uwagę na kwinty, prowadzenie głos&oacute;w i inne szkolarskie przesądy. Z tego wnoszę, że jest to berliński Roguski &ndash; tylko nieco tłuściejszy. Zresztą dość znośne Niemczysko. 
 Nareszcie tyle oczekiwane listy Pani zostały mi doręczone. Dziękuję &ndash; z całego serca dziękuję za pamięć o mnie. Listy zawierały tyle ciekawych szczeg&oacute;ł&oacute;w, że doprawdy byłbym niepocieszonym, gdyby one zaginęły. Radość moją podzielała poczciwa panna L&uuml;rsten, bo budząc mię dziś, donośnym wołała głosem: &bdquo;Ich habe was f&uuml;r Sie!&rdquo;&hellip; 
 Paczka z książkami od dawna już jest w mojej ciupce. Zapłaciłem za nią zaledwie trzy marki, nie jestem więc zrujnowany. Kassa moja w og&oacute;lności ma się nieźle. Zapłaciłem panu Rohde za trzy miesiące &bdquo;de la montagne&rdquo; i będę m&oacute;gł jeszcze za cały ten czas wszystkie możliwe lekcje opłacić. Po angielsku nie uczę się wcale, bo na to za mało mam czasu, natomiast biorę lekcje niemieckie[go] i myślę zacząć się uczyć na skrzypcach. To mi się bardzo przyda. 
 Ale, ale! Muszę też drogiej Pani powiedzieć, jaki to zabawny chłopak ten m&oacute;j nauczyciel. Pochodzi z Prus Zachodnich, nazywa się Panek, jest więc Polakiem &ndash; nie przeszkadza mu to jednak okropnie m&oacute;wić po polsku. Przedwczoraj dziękował mi bardzo serdecznie za &bdquo;uważność&rdquo;, a po chwili zapytał: &bdquo;Czy to Pańskie s k r z y d ł o przynieśli?&rdquo;... Jakie skrzydło? &ndash; zawołałem ze śmiechem. A no! Skrzydło. Diesen Fl&uuml;gel ... Miał to być fortepian, kt&oacute;ry podczas lekcji przyniesiono. 
 Przed paru dniami byłem na koncercie d&rsquo;Alberta i wyniosłem wrażenie wprost przeciwne temu, o jakim Pani pisałem. Wprawdzie Ballada i Scherzo Chopina były grane licho: i duchowo, i nawet technicznie, lecz Beethoven, Schumann, Liszt, Rubinstein byli interpretowani po mistrzowsku &ndash; niezr&oacute;wnanie &ndash; czarująco. Jaki to zdrowy dzieciak!... 
 Z tego wykrzykniku może Pani posądzić mię, że zdrowym zazdroszczę. Na szczęście tak źle nie jest, choć czuję się nieco osłabionym, zdrowie mi w og&oacute;lności służy... tylko stara bieda dokucza. Oj! Na nią nawet tran nie pomoże! Ma się rozumieć, że tą biedą są tylekrotnie wyśmiane przez Was włosy. W gruncie rzeczy jednak to nie taka drobnostka, jak by się zdawało. Gdyby na przykład piękna Helena była łysą, czyżby wojna trojańska była powstała? Czyżby biednych uczniak&oacute;w męczono przekładami z Iliady ?... 
 Niedawno Bock otrzymał od brata Heymanna całą paczkę fortepianowych kompozycji autora Elfenspiel i dał mi to do przejrzenia i oceny. Rzeczy to słabe, banalne, czasami strasznie naiwne, ale ten biedak znajduje się w domu wariat&oacute;w, nie chciałem więc się nad nim pastwić i nawet paru drobnostek nauczyłem się na pamięć, by Bockowi je zagrać i tym korzystniej przedstawić. Nie udało mi się. Niemiec ma lepsze o muzyce pojęcie, niż myślałem &ndash; kompozycji tych prawdopodobnie drukować nie będzie. Za to zemściłem się, bom mu dał po obiedzie dwa kapitalne maty. Co prawda nie powinienem do niego żywić urazy, bo zn&oacute;w dopominał się o moje rzeczy. Prawdopodobnie uraczę go Majowymi pieśniami . 
 Jakże tam idą lekcje z Sygietyńskim? Czy go się Pani bardzo obawia? Proszę mi o tym napisać. 
 Teraz pozwalam sobie ucałować Pani rączki, Waciusia zaś bez pozwolenia serdecznie ściskam. 
 Paderek 
 &nbsp; 
 [PS] Niedawno otrzymałem od Wysockiego list z fotografiami. Przesyłam Pani jedną z nich. Czy dobra? Jeżeli &oacute;w numer &bdquo;Echa&rdquo; jest, to proszę. ",
1111,['Ignacy Jan Paderewski'],['Helena Górska'],Berlin,,1884-01-25,1884-01-25,"Berlin, 25 stycznia [18]84",Do Heleny Górskiej," Droga Pani! Dzięki uprzejmości Grossmana mam możność przesłania zn&oacute;w kilku sł&oacute;wek. 
 Nie telegrafowałem, ale bo też sprawa nie jest tak naglącą, by się na ten mały kłopot narażać. Wolę odpowiedzieć teraz i nieco obszerniej. O ile mi się zdaje, &oacute;w pan Bieńkiewicz nie jest wcale zamożnym &ndash; pięćdziesiąt rubli może dla niego wiele stanowić &ndash; więcej zapewne niż dla mnie. Po c&oacute;ż więc mam tak na nim zarabiać? Niech Dziutuś sprzeda, jak można, a w każdym razie będę mu szczerze i bardzo wdzięcznym. 
 Nic nowego u mnie nie słychać. Dziś był długo Barcewicz &ndash; wysłuchał wszystkich nowszych rzeczy i niekt&oacute;rymi był nawet zachwycony, np.: Krakowiakiem , kt&oacute;ry chce na skrzypce ułożyć, kilku drobiazgami z Majowych pieśni itd. Marsz z rozpoczętej Suity na orkiestrę smyczkową r&oacute;wnież mu się podobał, lecz ja do tego utworu niewiele przywiązuję wagi. Dalszy ciąg jednak pisać będę. 
 Co u Państwa słychać? List dzisiejszy był taki kr&oacute;tki, a zakończyła go wym&oacute;wka, na kt&oacute;rą nie zasłużyłem. W środę lub nawet wtorek jeszcze powinna Pani była liścik m&oacute;j otrzymać. 
 Wczoraj musiałem tu być na balu u Gladebach&oacute;w, moich dobrych przyjaci&oacute;ł. On szczeg&oacute;lniej bardzo mię lubi i niedawno obdarował mię paczką cygar. Przesyłam z nich kilka Dziutusiowi. Niech mu smakują przy forteczce. Dla Pani i Wacia załączam trochę cukierk&oacute;w. Przysłałbym ich więcej i co innego jeszcze, ale boję się, by zbyt nie utrudzić poczciwego Grossmana, kt&oacute;ry i tak już wraca niepomiernie objuczony. Za to uraczę Barcewicza &ndash; on będzie musiał zabrać małą paczkę. 
 Pieniędzy teraz nie potrzebuję. Mam dużo, ale gdy zabraknie, napiszę, a droga Pani trochę mi przyśle. 
 Tęskno mi i smutno! Na to nawet tran nic nie pomoże. 
 Pozdrowienia serdeczne zasyłam wszystkim 
 IJPaderewski ",
1112,['Ignacy Jan Paderewski'],['Helena Górska'],Berlin,,1884-01-30,1884-01-30,"Berlin, 30 stycznia [18]84",Do Heleny Górskiej," Przede wszystkim zacznę od tego, że podziękuję Państwu, a gł&oacute;wnie Dziutusiowi, za poczciwe zaopiekowanie się moimi skrzypkami. Summa, za jaką zostały sprzedane, jest tak wielką, że śmiało bym ją nazwał neapolitańską, gdyby nie ta okoliczność, że skrzypce same z Włochami nic wsp&oacute;lnego nie mają i nie miały. Cieszę się z pieniędzy bardzo i rad bym, żeby się Bieńkiewicz bez nich r&oacute;wnież cieszył. Czy tak będzie &ndash; nie wiem. W każdym razie dziękuję &ndash; serdecznie dziękuję. Przynajmniej teraz o kilka miesięcy p&oacute;źniej wpadnę w szpony tej starej, szkaradnej baby, kt&oacute;rą pedagogią nazywają. 
 &bdquo;Nic nowego pod słońcem&rdquo; i tak samo w Berlinie. Pogoda okropna, a przed paru dniami był tak silny wicher, że aż podobno Bismarckowi kapelusz z łysiny zrzucił. Niemcy płakały &ndash; i ja płaczę, ale nie na wiatr, a na wszystkie wiatry, na kt&oacute;re pono m&oacute;j poczciwy Kiel choruje. Urban mię znudził. Takie to jakieś powolne, niezdarne, niezaradne, tępe. Nim jeden takt przejrzy, dwa razy cygaro mu gaśnie. Nic więc dziwnego, że przy takim pośpiechu marsz m&oacute;j jeszcze nieprzejrzany w całości. Kiedy całą Suitę skończę &ndash; doprawdy nie wiem. Przecie i po Suicie trzeba będzie coś na całą orkiestrę napisać. 
 Ja sam także siebie znudziłem. Jestem jakiś ślamazarny, powolny, tępy &ndash; nic świeżych myśli. Nic stworzyć nie mogę i nie pr&oacute;buję. Natomiast przerabiam, a raczej poprawiam kolekcję Tańc&oacute;w polskich , kt&oacute;rą kazałem sobie przysłać, i dobrze się stało, bo w niej znalazłem masę błęd&oacute;w i niedokładności. Prawdopodobnie pierwszego mazurka wyrzucę i zastąpię jakim polonezem, jeżeli szczęśliwa myśl przyjdzie. 
 Niedawno słyszałem Raj utracony Rubinsteina. Niepospolite to dzieło. Niekt&oacute;re ch&oacute;ry i ustępy solowe są znakomite. Zabawne tylko, że Pan B&oacute;g w ciągu całej tej &bdquo;Geistliche Oper&rdquo; wyśpiewuje recytatywa i arie, że Go jako &bdquo;eine Stimme&rdquo; zdefiniowano, ale to już wypływa z natury rzeczy &ndash; wada w tym nie muzyka, lecz poety-librecisty. Wykonanie było dobre &ndash; tylko nieszczęśliwy Adam tak haniebnie śpiewał, że nie dziwię się Bogu, iż go z Raju wypędził. Szkoda Ewy, bo ma ładny głos. 
 Przedwczoraj słyszałem także Brahmsa w jego własnym fortepianowym koncercie i symfonię nową, kt&oacute;rą dyrygował. Tym razem podobała mi się ona więcej. Tempa były żywsze, wykonanie staranniejsze, bo Brahms dyryguje doskonale. Jednakże nie podzielam zdania krytyki tutejszej, kt&oacute;ra w tym dziele widzi same tylko zalety. O ileż symfonia Raffa W lesie stoi od tego utworu wyżej! Jako wykonawca Brahms stoi na tym stopniu, co i Zarzycki, ale nie ma tyle siły i wdzięku. 
 Co u Państwa słychać? List, kt&oacute;ry dziś otrzymałem, niewiele mi doni&oacute;sł &ndash; nie powiedział mi nawet, czy Pani zdrowa. Proszę mi prędko napisać, a jeżeli Państwo nie macie czasu, to niech Was Wacek wyręczy. On już chyba teraz nie gorzej od pani Kerntopf pisze. 
 Ciocię, Panią Kazimierę pozdrawiam. Dziutusia i Stasia serdecznie ściskam. Czemu ja z nimi teraz zagrać nie mogę w forteczkę?... Niech i oni żałują, bo mam kapitał, i nie byle jaki. 
 Do piątku 
 IJPaderewski 
 &nbsp; 
 [PS] Obiecała mi Pani numer &bdquo;Echa&rdquo; &ndash; proszę. ",
1113,['Ignacy Jan Paderewski'],['Helena Górska'],Berlin,,1884-02-06,1884-02-06,"Berlin, 6 lutego [18]84",Do Heleny Górskiej," Niech mi droga Pani wybaczy, że tak p&oacute;źno dziękuję za listy i tak kr&oacute;tko dziś piszę. Jakoś wyjątkowo czasu mam mało i niezdr&oacute;w trochę jestem. Zresztą list Dziutusia jest tak przeładowany wiadomościami, że jeżeli Pani zechce trochę się ponudzić, to i dla Niej tam coś się znajdzie. A Dziutuś zapewne na to pozwoli. 
 Szczęśliwy jestem, że moja niewinna korespondencja zyskała Pani pochwałę. Pisałem ją naprędce, ot tak! Byle zbyć Kleczyńskiego, a nie miałem żadnych literackich pretensji. Werwy, dowcipu rzeczywiście tam nie ma, ale i we mnie na pr&oacute;żno by tego szukać. Od pewnego czasu jestem tak do niczego, tak głupi (niech tylko Pani nie powie, że to już od urodzenia), że gdybym teraz zobaczył panią Podczaską &ndash; wydałaby mi się co najmniej Hypatiją. Mam spleen, Weltschmerz, mal du pays i wszystkie europejskie choroby, nie wyłączając naturalnie łysienia. Są to następstwa mojej samotności. Widocznie niestworzony jestem na pustelnika. 
 A jednak często, gdy mię Rindfleische , Pekefleische i inne niemieckie przysmaki mordują, szczerze bym pragnął być gdzieś na puszczy, żywić się ziołami, korzonkami i błogosławić Bogu, że śr&oacute;d Niemc&oacute;w nie jestem. Dobry to nar&oacute;d, tylko ma jedną kardynalną wadę &ndash; oto lubi nie to, co dobre, tylko czego dużo. I tak: czy to kiełbasa, czy też kompozycja, jeżeli tylko kr&oacute;tkie, to się nie podobają &ndash; dłuższe mają pierwszeństwo. Jeżeli Schiller popularniejszy od Goethego, to tylko z tego powodu, że dłuższe okresy pisał. 
 W liście Dziutusia znajdzie Pani bardzo żałosny wykrzyknik: Na balu nie będę! Rad bym Panią widzieć w owym greckim stroju &ndash; to zapewne niezmiernie malowniczo będzie się przedstawiać. Wschodni str&oacute;j nie dla Pani &ndash; to jakoś Judeą trąci... Niech Pani Łaszczyńskiego nie słucha. 
 Wkr&oacute;tce do Warszawy zawita kuzynek Grossman&oacute;w &ndash; niejaki Lambert. Gra on nieosobliwie &ndash; cokolwiek gorzej od młodego Śliwińskiego, ale za to ładny, prześliczny chłopiec. Radzę mu się przypatrzyć!... Zapewne jeżeli nie gra, to uroda zjedna mu oklaski warszawianek. Ma grać w koncertach Sarasatego. Jaka to będzie dobrana para artyst&oacute;w i e l e g a n c k i c h salonowc&oacute;w! 
 Co w Warszawie słychać? Czy mi Pani owego numeru &bdquo;Echa&rdquo; nie przyśle? Mnie to bardzo by zabawiło, co o m&oacute;wcy piszą. 
 W liście do Dziutusia zapomniałem dodać prośby. Zdanie o Witkiewicza artykule tak mię zaintrygowało, że chciałbym mieć &bdquo;Wędrowca&rdquo;. Czy to nie zrobi Dziutusiowi przykrości, jeżeli mi &bdquo;Wędrowca&rdquo; zaprenumeruje na p&oacute;ł roku ze wszystkimi numerami, kt&oacute;re dotąd wyszły? Niech Pani go o to poprosi. 
 Cioci serdeczne pozdrowienie przesyłam. Wacia całuję w buzię. Panią za nudny list przepraszam. 
 IJPaderewski 
 &nbsp; 
 [PS 1.] Przepraszam bardzo za m&oacute;j głupi list. ",
1114,['Ignacy Jan Paderewski'],['Helena Górska'],Berlin,,1884-02-13,1884-02-13,"Berlin, 13 lutego 1884",Do Heleny Górskiej," Dziś otrzymałem list drogiej Pani wraz z pieniędzmi. Niepotrzebne mi one. Dotychczas nie brak mi niczego: mieszkanie i st&oacute;ł do końca marca opłacone, lekcje do końca lutego r&oacute;wnież, a jeszcze w zapasie mam kilkadziesiąt marek. Z tego może Pani wnosić, że Paderek w Berlinie wielką marnotrawnością się nie odznacza. Marnuje wprawdzie wiele, ale tylko czasu. 
 Proszę sobie wyobrazić, że dotychczas, pr&oacute;cz nowego Krakowiaka do starego zbioru tańc&oacute;w, nic godnego uwagi nie przybyło. Nie cieszę się z tego. Z Urbanem lekcje idą dość wolno &ndash; Scherzo do Suity kończę i niedługo rozpocznę Adagio , lecz wszystko to będzie butwieć w tece. Dziś Urban zachwycał się niekt&oacute;rymi szczeg&oacute;łami w Scherzu i obiecywał mi, że już prędko będę m&oacute;gł coś komponować na bęben. Naturalnie, obietnica jego sprawiła mi większą radość niż nieusprawiedliwiony zachwyt. 
 W Krakowiaku wprowadziłem do części środkowej dość oryginalny rytm &ndash; ciekawym, jak on się Państwu podoba. Ja mam do niego słabość &ndash; jak zwykle do ostatniej rzeczy. Pod tym względem tw&oacute;rcy są podobni bardzo do matek: najwięcej czułości i opieki roztaczają nad ostatnim dziecięciem, a dopiero czas decyduje o ulubionych. 
 Od dość dawna prześladuje mię uporczywy b&oacute;l w kilku naraz palcach, dlatego też, mimo szczerej chęci dojścia do takiej potęgi wirtuozowskiej, jaką ma Noskowski, grywać nie mogę. Dziwne to, doprawdy, że ilekroć znajdę się w korzystnych dla pracy warunkach, zawsze mi coś musi przeszkadzać. Zdrowie moje niezłe, tylko &oacute;w unieśmiertelniony przez Dziutusia sen zaczyna mię opuszczać. Zwykle zasypiam dopiero około trzeciej, a czasem i czwartej. 
 Słyszałem Ondrička. Jest to znakomity skrzypek. Nie zawadziłoby mu trochę więcej zapału, za to technika i czystość intonacji r&oacute;wnają się Sarasatowskim, a powaga stylu dosięga Joachima. Grał on Koncert Beethovena, ale z powodzeniem nier&oacute;wnie mniejszym, niż na to zasłużył. Nic dziwnego. Tu koncert B[eethovena] znajduje się w &lt;programie&gt; &ndash; gra go Joachim, a Niemcy, jak wszyscy ludzie, mają swoje przyzwyczajenia. 
 Duch Wojewody wystawiony był bardzo starannie i świetnie &ndash; mimo to jednak w repertuarze się nie utrzyma. Grossmanowi przyznają tu wszyscy talent &ndash; ku wielkiej rozpaczy Noskow[skiego]. Żałują tylko, że libretto liche. Krytyki przeważnie pochlebne &ndash; posłałem mu je. 
 Chciałbym dziś jeszcze, choć to dziesiąta [godzina], zanieść list na kolej, by odszedł zaraz do Warszawy, dlatego więc kończę. Za pamięć o mnie, za pieniądze serdecznie dziękuję. Ile list&oacute;w Pani otrzymała? 
 Dziutusiowi proszę powinszować świetnego debiutu na polu blagi. Ogadał on Concertst&uuml;ck po mistrzowsku. Czytelnik doprawdy nie domyśli się, czy Dziutuś to dzieło słyszał lub nie. Zręczność piekielna. Za spopularyzowanie mego zdania dziękuję. O ileż ono ładniej niż w mojej korespondencji wypowiedziane. Widz Jakowickiej i Gucio Ż&oacute;łkowskiego doskonali.&nbsp; 
 Rączki Pani serdecznie całuję. Dziutusia, Ciocię pozdrawiam, Wacusia ściskam. 
 IJPaderewski 
 &nbsp; 
 [PS 1.] O Fredziu od miesiąca nie mam wiadomości. ",
1115,['Ignacy Jan Paderewski'],['Helena Górska'],Berlin,,1884-02-17,1884-02-17,"Berlin, 17 lutego 1884",Do Heleny Górskiej," Kiedyś, podobno bardzo już dawno, żył był na Rusi człowiek, kt&oacute;ry każdemu prawił tylko o swej chorobie. Ludzie głowami kręcili, w chorobę jego wierzyć im się nie chciało, bo i twarz miał czerstwą, rumianą, i jadał za czterech. Wszyscy m&oacute;wili, że kłamie. Mimo to wiara jego w chorobę tak wzrosła, że raz, uczuwszy się bliskim zgonu, chwiejnym krokiem powl&oacute;kł się do znachora po radę. Znachor, człek mądry, widząc, kogo ma przed sobą, spojrzał nań litośnie i powiedział: &bdquo;niestety! bracie, nic ci już pom&oacute;c nie może, bo umrzesz wkr&oacute;tce&rdquo;. Usłyszawszy straszne te słowa, chory wyprostował się nagle i ująwszy znachora za ręce, począł z nim raźno wywijać po izbie. Śmiali się ludzie, a najbardziej znachor, kt&oacute;ry kilkoma wyrazy uleczył biedaka z obłędu. 
 Opowieść ta, nie wiem, czy prawdziwa, przyszła mi na myśl w chwili, gdym list Pani czytał. Dotychczas skarżyłem się przed Panią na los m&oacute;j, dowodziłem ciągle, że mi źle bardzo &ndash; a dziś, widząc w Jej liście tyle niepokoju o mnie, tyle wsp&oacute;łczucia dla mego nieszczęścia, mimowolnie zapytałem siebie: czyż rzeczywiście tak nieszczęśliwym jestem?... I oto widzę, że mi niczego nie brak, że żyję jak u Pana Boga za piecem, pracować mogę, postępy robię &ndash; słowem, byłoby mi bardzo dobrze, gdyby nie tęsknota. Ale c&oacute;ż na to poradzić?... Nie wiem, czy jest w tej krainie wierzb i brz&oacute;z płaczących choć jedna istota, kt&oacute;ra by, znalazłszy się na obczyźnie, nie tęskniła za rodzoną ziemią. Tęsknota leży w naturze Polaka, a we mnie spotęgowana ona przez artystyczną naturę i indywidualne uczucia... 
 Sądzę, że po tym wszystkim postąpi droga Pani jak &oacute;w znachor &ndash; zaśmieje się i uwierzy, że mi nic nie jest... 
 Obawia się Pani o materialną moją przyszłość. Na szczęście powodu do tego nie ma, bo obecnie opływam w dostatki i mam nadzieję, że z czasem o pieniądze nie bardzo mi będzie trudno... 
 Zaczynam teraz Adagio do Suity . Poza tym na moim warsztacie same tylko reperacje. Na nowe rzeczy nie ma materiału. Co prawda nie myślę nawet o tym, bo chcę dawniejsze utwory opracować staranniej. Ukończyłem już zupełnie nowego Krakowiaka , załatwiłem się ze wszystkimi Tańcami polskimi , a wkr&oacute;tce zabiorę się do wariacji, kt&oacute;re prawdopodobnie Bock kupi. Tyle o kompozycji. 
 Teraz muszę Państwu donieść, że podjąłem się dla &bdquo;Echa&rdquo; opracowania studium o Brahmsie i zajmuję się tym sumiennie. Przeglądam i przegrywam wszystko, co ten człowiek napisał, i pochlebiam sobie, że choć praca ta nie będzie miała literackich zalet, za to odznaczać się będzie gruntownością o tyle, naturalnie, o ile na to szczupła forma pozwoli. 
 Przed kilku dniami napisałem zn&oacute;w korespondencję dla &bdquo;Echa&rdquo;. Ciekawym, jak się ona Pani podoba. Jest to pogawędka o wszystkim i o niczym, zabarwiona kilku głębszymi uwagami. Z korespondencją dla &bdquo;Słowa&rdquo; jakoś mi się nie wiedzie. Napisałem w niedzielę zeszłą spory list, ale po przeczytaniu uważnym przekonałem się, że się do tego pisma nie nadaje.&nbsp; 
 A szkoda! Było tam trochę dowcipu. W każdym razie spr&oacute;buję jeszcze jedną napisać i tę już bezwarunkowo poślę. Będzie mi bardzo przyjemnie zarobić pi&oacute;rem literackim choć parę groszy. 
 Za &bdquo;Wędrowca&rdquo; serdecznie dziękuję. Szkoda, że mi go droga Pani nie zaprenumerowała. Artykuł Witkiewicza zapowiada niepospolitego krytyka &ndash; zapewne i nadal pisywać on będzie, a ja bym chciał to czytać. 
 Już tyle razy obciążałem drogą Panią mymi prośbami, że tym razem brak mi śmiałości, ale zdobędę się na nią. Pomiędzy książkami moimi znajduje się, o ile pamiętam, słownik niemiecki. Jeżeli on nie jest gdzie daleko, na g&oacute;rze, to proszę mi go wraz z powieścią Syg[ietyńskiego] przesłać. Przepraszam za moje natręctwo, przepraszam bardzo. 
 Wszystkich domowych serdecznie pozdrawiam, znajomym ukłony łączę 
 Paderek 
 &nbsp; 
 [PS 1.] Schl&ouml;zera bardzo chwali &bdquo;Czas&rdquo;. Powiada, że on jest cenionym szczeg&oacute;lnie jako kompozytor. (?) Nie gra jak pierwszorzędny wirtuoz, ale z inteligencją (???) i przy Sarasatem nie niknie... Zabawne zestawienie sprzeczności. 
 [PS 2.] Czy lekarstwo pana Domhera wypr&oacute;bowane przez niego osobiście? Jeżeli tak, to nietęgą ma reklamę. 
 [PS 3.] Proszę mi napisać szeroko i długo o balu u Grossman&oacute;w. Czy się Pani dobrze bawiła? Czy Rabinkowej Magdy jaki warszawski Mefisto, Henkel, nie uwi&oacute;dł &ndash; czy ser pani Bogusławskiej dobry?... ",
1117,['Ignacy Jan Paderewski'],['Helena Górska'],Berlin,,1884-02-25,1884-02-25,"[Berlin, ok. 25 lutego] 1884",Do Heleny Górskiej," Ogromny kawał papieru, ale nie wiem, czy go potrafię zapełnić. Spr&oacute;buję jednak cośkolwiek napisać, byście Państwo wiedzieli, co się ze mną dzieje. 
 A więc dzieją się rzeczy nie lada! Dziś rozpocząłem już dzieło rywalizacji z Sarasatem. Riechers przysłał mi skrzypce i smyczek w papierowej torbie, kt&oacute;ra, nawiasem m&oacute;wiąc, z całej tr&oacute;jki największą ma wartość &ndash; Kotek zaś dał swego ucznia na nauczyciela. Pan Profesor minę ma lichą, wygląda raczej na artystę od szydła niż od smyczka, lecz trzyma się ostro &ndash; a z jaką to butą prawił mi dziś o swej wielkości: &bdquo;Wissen Sie &ndash; ich bin Sch&uuml;ler von Kotek und er ist sehr ber&uuml;hmt, weil er Sch&uuml;ler von Joachim ist&rdquo;... W końcu lekcji zagrał mi on dla zachęty et[i]udę Rohde[go]. Jakie to było piękne! Tak grać potrafi tylko... Abakanowski. 
 Przedwczoraj słyszałem Siłotiego, ucznia Liszta. Młody to bardzo chłopak, a już &lt;...&gt; olbrzymią: wszystkie rodzaje techniki, z wyjątkiem trylu, doprowadzone do możliwej doskonałości, ton ogromny, piano śliczne &ndash; jednakże gra ta nie robi głębszego wrażenia, bo jest rubaszna, dzika, barbarzyńska &ndash; słowem moskiewska. W D&rsquo;Albert&rsquo;cie [ sic! ] znać zawsze muzyka, w Siłotim tylko ogromnego gracza &ndash; i dlatego on na por&oacute;wnaniu z pierwszym, pomimo przewagi technicznej, zawsze tracić musi. 
 A jakże się tam the beautiful Lam [b] ert spisał? O ile sądzę z krytyki Bogusławskiego, poznano się na tym Chaldejczyku dobrze. 
 Muszę też Pani donieść o zawodzie, jakiego niedawno doznałem. W tutejszym Panopticum pokazują trochę Indian-Sioux w liczbie 20. Chciałem ich zobaczyć, poszedłem więc tam i... przekonałem się, że i w Berlinie o głupich gapi&oacute;w nietrudno. Sala, w kt&oacute;rej pokazują te okazy, cała jest przybrana w indyjskie [ sic! ] akcesoria. Są tam namioty, tkaniny, zbroje... wreszcie trochę nawozu, ale to wszystko wątpliwej autentyczności. Namioty bowiem są z kauczuku, tkaniny zdradzają egipskie pochodzenie, zbroje jakieś fantastyczne, a ostatni szczeg&oacute;ł zaleca się echt-berlińską wonią. Indianie przystrojeni rzeczywiście po indyjsku [sic!], jednak typ ich jest tylko czysto cygański i trzeba być ślepym, żeby nie zauważyć, że sk&oacute;ra ich czerwoną barwę tylko cegle zawdzięcza. Niemcy i Niemki rozkoszują się tym widokiem. Łatwo ich jeszcze mistyfikować można! 
 Wczoraj otrzymałem nareszcie list od Ojca, a w nim pomyślne wiadomości o Fredziu. Ojciec nie pisał do mnie przez cały miesiąc, i to z tego tylko powodu, że w domu pokazały się duchy... i wszystkich opanowała trwoga i przestrach. Ojciec jest człowiekiem bardzo prawdom&oacute;wnym, muszę więc mu wierzyć, choć to, o czym mi na czterech stronnicach pisze, nie bardzo na wiarę zasługuje. Stuk i hałas powtarza się w oficynie od paru już tygodni bez żadnego widocznego powodu &ndash; siekiery przelatują same z kuchni do pokoj&oacute;w, rondle kręcą się na piecach kuchennych i z trzaskiem spadają na ziemię... i to wszystko dzieje się pomiędzy piątą a &oacute;smą wiecz&oacute;r. Podobno święcona woda i wianuszki zaczynają zbawiennie działać. 
 Ani się spostrzegłem, jak zapisałem tę kartę. Proszę mi wybaczyć, żem znudził. Kończę, bo trzeba iść na koncert jakiegoś Metzdorfa, kompozytora, kt&oacute;ry jest podobno przyjacielem Schl&ouml;zera. 
 Wszystkich serdecznie pozdrawiam 
 IJPaderewski 
 &nbsp; 
 Znajomym Syg[ietyńskiemu], Schl&ouml;zer[owi] i innym ukłony. ",
1116,['Ignacy Jan Paderewski'],['Jan Paderewski'],Berlin,,1884-02-25,1884-02-25,"Berlin, 25 lutego 1884",Do Ojca," Drogi Ojcze! 
 List Tw&oacute;j drugi dopiero na moje cztery dostałem. Byłem już bardzo niespokojny i nawet chciałem telegrafować, ale na szczęście pomyślne o zdrowiu Waszym wiadomości nadeszły. Dzięki Ci za nie. 
 Wiadomość o duchach niemałe mi sprawiła zdziwienie. Na razie przypuszczałem, że musi to trzęsienie ziemi [być] przyczyną tych nadzwyczajnych objaw&oacute;w, ale po namyśle przyszedłem do przekonania, że w takim razie i w innych zabudowaniach podobne rzeczy musiałyby się objawić. Sądzę jednak, że nie ma czego się obawiać. W przyrodzie nic nadprzyrodzonego być nie może &ndash; to zaś, co się w Chrolinach dzieje, musi mieć jakąś naturalną przyczynę, tylko &ndash; niestety &ndash; nierozjaśnioną. Nauka, pomimo przechwałek jej przedstawicieli, nie doszła jeszcze do tego stopnia doskonałości, by wszystko wytłumaczyć mogła. 
 Martwi mię bardzo stan Tw&oacute;j majątkowy. Czyby nie było dobrym rozpocząć na większą skalę hodowlę bydła &ndash; naturalnie asekurując je? Sprzedaż zboża z powodu konkurencji z Ameryką w całej Europie źle idzie. Mało płacą, a nawet i kupować tutejszego nie chcą. Karmiąc tym zbożem bydło, woły na przykład, miałoby się zbyt najpewniejszy, bo sprzedaż tuczonych woł&oacute;w pokryłaby rozchody z dobrym procentem. Na woły kupcy zawsze i wszędzie się znajdą. Proszę się nad moją radą namyśleć. Wykarmić tak w ciągu zimy 100 woł&oacute;w &ndash; jaki by to był zarobek! 
 U mnie nic nowego nie zaszło. Pracuję po trosze &ndash; piszę nowe rzeczy, przerabiam dawniejsze i wkr&oacute;tce zn&oacute;w dam coś do druku. Zdrowie mi się poprawia dzięki przezacnemu Chałubińskiemu, kt&oacute;ry mi kazał masami tran pijać. 
 Zarobku jeszcze żadnego nie mam, ale wkr&oacute;tce za kompozycje dostanę trochę pieniędzy. Na jakiś czas to mi wystarczy, a p&oacute;źniej musi się coś znaleźć. 
 Od Antosi nie miałem jeszcze listu. Co się z nią dzieje? 
 Ściskam i całuję ręce Twoje. Mego drogiego synka ucałuj ode mnie. Całej rodzinie serdeczne pozdrowienie przesyłam 
 Tw&oacute;j Ignacy ",
1118,['Ignacy Jan Paderewski'],['Helena Górska'],Berlin,,1884-03-02,1884-03-02,"Berlin, 2 marca [18]84",Do Heleny Górskiej," W tej chwili czuję się bardzo starym i dlatego rozpocznę od westchnienia nad przeszłością. Dawniej lepiej bywało!... Imieniny Pani obchodziliśmy razem, a choć tańc&oacute;w i hucznych wiwat&oacute;w nie było, bawiliśmy się ochoczo i serdecznie. A dziś?... Zamiast do Pani poszedłem do telegrafu, zamiast do gawędki poufnej zasiadam do stolika i piszę &ndash; bez ładu, bez związku &ndash; bo mi jakoś dziwnie smutno... Muszę mieć w sobie coś z natury psa &ndash; przywiązuję się szczerze i na długo... 
 Telegram m&oacute;j był lakoniczny, kr&oacute;tki &ndash; ale nie dla oszczędności. Życzeń znalazłoby się wiele, tylko kt&oacute;re z nich wybrać &ndash; doprawdy nie wiedziałem &ndash; i teraz jestem w tym samym kłopocie. Niech więc Pani sama wybierze to, co najbardziej po myśli, po sercu. 
 Chodziłem do Tauberta. Przyjął on mnie tak uprzejmie i serdecznie jak dobrego przyjaciela &ndash; gawędził długo, opowiadał mi niekt&oacute;re szczeg&oacute;ły mego życia (nie wiem, skąd ma takie informacje), ale w końcu oświadczył, że na dworze, czy tam u dworu, grać nie mogę. Od niego to nie zależy, tylko od samej Augusty. Nie zmartwiłem się tą odpowiedzią, bo granie u Cesarzowej nie przynosi w opinii tutejszej wielkiego zaszczytu &ndash; a po wt&oacute;re, z powodu ustawicznego b&oacute;lu palc&oacute;w gram tak licho, że popisywać się obok Sarasatego byłoby niepodobieństwem. Wprawdzie płacą nieźle &ndash; 300 marek od sztuki, tj. od artysty &ndash; i to chyba najprzyjemniejsza rzecz z całego takiego występu. 
 Rozpocząłem Finale do tej nieszczęśliwej Suity i spodziewam się, że już w przyszłym tygodniu rozpocznę jakąś robotę na instrumenta dęte. Podobno p&oacute;źniej ma nastąpić jakaś Sch&uuml;ler-Ouverture, ale to już zapewne po Wielkiej Nocy. Obecnie, chwilowo może, poza studiami dla Urbana nic a nic nie piszę, gdyż na żadną porządną myśl zdobyć się nie mogę. I znowu powr&oacute;cę do westchnienia! Dawniej lepiej bywało. 
 Wczoraj byłem u krewnych Bocka, u państwa Block&oacute;w. Graliśmy tam trochę z Kotkiem, a po sonacie Beethovena proszono mię, bym coś solo zagrał. Naraz podbiega Bock i pyta, co grać będę. Coś Chopina, Schumanna &ndash; opowiadam. A on mi na to: &bdquo;proszę pana, graj pan Album majowe &ndash; zr&oacute;b mi pan tę łaskę &ndash; dla przyjaciela&rdquo;&hellip; Jednak to nie przyjaciel mię prosił &ndash; kupiec, najzwyczajniejszy kupiec, kt&oacute;ry rad był się przekonać, czy nowy towar przypadnie obecnym do smaku. Niech się cieszy. Podobały się te drobnostki bardzo, a najbardziej pantofelki Cioci. Poczciwe te pantofelki!... 
 Wczoraj ni z tego, ni z owego dostałem list od Roguskiego. List bardzo serdeczny, obszerny, pełen rozmaitych wiadomości i przy tym fotografia. Sprawiło mi to wielką przyjemność, bo to niespodzianka i taka jakaś przyjacielska. Odpiszę mu jutro, choć doprawdy nie wiem, o czym pisać. Pomiędzy r&oacute;żnymi szczeg&oacute;łami zakomunikował mi Rogusio dowcip warszawski: Pablo Schl&ouml;zerate i Paul de Saratzer. To bardzo dowcipne. 
 Ale, ale &ndash; kto Pani powiedział o mojej miłości i matrymonialnych zamiarach względem pani T.? Czy nie ten autor powieści o wężu, kt&oacute;ry ssał (wąż) Żyd&oacute;wkę w Grodzisku? Prawdy w tej historii tyle, ile jej było w opowiadaniu nieśmiertelnej Teklusi, że ja chciałem uwieść Sadowską. Co to jednak szkodzi. Niech sobie ludzie gadają z nią razem, jeżeli im z tym dobrze. 
 Pozdrowienia całemu domowi 
 Paderek 
 &nbsp; 
 [PS] Jaki to zacny człowiek Chałubiński! Kilka razy już do mnie pisał. ",
1121,['Ignacy Jan Paderewski'],['Jan Paderewski'],Berlin,,1884-03-03,1884-03-15,"Berlin, 3\/15 marca 1884 ",Do Ojca," Drogi Ojcze! 
 Tak byłem znękany, zbiedzony tą wiadomością o chorobie mego drogiego Alfredka, że przez parę dni pi&oacute;ra nie mogłem wziąć do ręki. Chciałem telegrafować, zapytać się o zdrowie jego, ale na c&oacute;ż by się to zdało?... Telegram m&oacute;głby nie dojść, a ja byłbym jeszcze bardziej niespokojnym. Wolę więc czekać, tym bardziej że pewien jestem, że w razie niebezpieczeństwa obietnicy byś dotrzymał i doni&oacute;słbyś mi natychmiast. 
 Drogi m&oacute;j! Odpisz mi zaraz o wszystkim, co się u Was dzieje. Cokolwiek i ilekolwiek byś na doktora i lekarstwa wydał &ndash; wszystko z prawdziwą wdzięcznością zwr&oacute;cę. Zastąp mnie &ndash; bądź dla tego sieroty i dziadkiem, i ojcem. 
 O sobie nic Ci nowego donieść nie mogę. Zdrowie moje byłoby niezłe, gdyby nie ta uporczywa bezsenność, kt&oacute;ra mię tu zawsze trapi. Pracuję powoli &ndash; piszę, grywam i pragnę gorąco, ażeby m&oacute;j syn nie miał głupiego ojca. Może mi się to uda. Pisałbym dłużej, ale &ndash; daruj mi &ndash; nie mogę. Ciągle jeszcze jestem pod wrażeniem tej wiadomości &ndash; ani na spok&oacute;j, ani na humor zdobyć się nie mogę. Wkr&oacute;tce obszerniej napiszę. 
 Listu Twego z niecierpliwością oczekuję. Ręce Twoje całuję serdecznie. Alfredka biednego ucałuj, całą rodzinę r&oacute;wnież. 
 Tw&oacute;j Ignacy ",
1119,['Ignacy Jan Paderewski'],['Helena Górska'],Berlin,,1884-03-08,1884-03-08,"Berlin, 8 marca [18]84",Do Heleny Górskiej," Wczoraj spotkałem się w kawiarni z Sarasatem. Był on bardzo uprzejmy, miły i po dłuższej rozmowie zaproponował mi, bym przyszedł wieczorem do Simrocka. Powiedziałem mu, że Simrocka właściwie nie znam...: &bdquo;C&oacute;ż to szkodzi, przecież ja tam będę. Przyjdź pan! Będziemy grali z Zarzyckim jego kompozycje...&rdquo;. 
 Rzecz prosta, że poszedłem, i nie żałuję tego, bo dość przyjemnie czas spędziłem. Zastałem już tam Zarzysia w r&oacute;żowym humorze: po obiedzie i dobrym winku. Sarasate mię przedstawił towarzystwu, kt&oacute;re, z wyjątkiem jakiegoś Anglika, z samych tylko domowych było złożone, a Zarzysio od siebie dodawał pochwały mojej osobie. M&oacute;wił wszystkim, że jestem ex-profesorem Kons[erwatorium] War[szawskiego], a obecnie uczniem Urbana. Ostatni ten szczeg&oacute;ł nie bardzo Simrockowi zaimponował &ndash; Urban bowiem w Berlinie jest mniej więcej tym, czym Tarczyński w Warszawie. Ale mniejsza o to. Przyjęto mnie bardzo grzecznie &ndash; a to wystarcza. 
 Polonez nie podobał mi się. W Andante są niezłe ustępy, lecz całość tej części za długa, a do Poloneza ni przypiął, ni przyłatał. I motyw w Polonezie wdzięczny, kilka pasaż&oacute;w skrzypcowych ładnych, zaś reszta &ndash; strasznie słaba lepianka. Mazur bardzo ładny. Taki zamaszysty, dziarski, ochoczy! Z każdego taktu wygląda szlachcic polski &ndash; tylko nie karmazyn &ndash; ot, sobie zwyczajny, rubaszny szaraczek... Pan Ordynat raczył się w Polonezie kilka razy omylić i w og&oacute;le fałszował ze zwykłą sobie hojnością. Za to w Mazurze tego nie było &ndash; bo... akompaniował Goldschmidt. Poczciwy Ordynat! Jak on się wdzięczył do Simrocka &ndash; jak przed nim tańcował!... Zupełnie tak samo jak Brzezicki przed dyrektorem Instytutu Muzycznego. Ale bo też Simrock nie tylko jest wydawcą &ndash; on ma podobno miliony. 
 Po muzyce nastąpiła... gimnastyka. Sarasate dokazywał na trapezie ze zręcznością nie diabła, lecz małpy. Potem wywracał koziołki i mnie do tego zachęcił. Nie szło mi to jednak tak łatwo jak ongi &ndash; w Nałęczowie. Goldschmidt dowodził, że ma bardzo mocne muskuły, a szczeg&oacute;lniej nogi, ponieważ kiedyś otrzymał pierwszą nagrodę na turnieju gimnastycznym. Zaproponował mi on, byśmy poskakali na jednym miejscu. &bdquo;Zobaczy pan &ndash; m&oacute;wił on &ndash; kto z nas dłużej wytrzyma&rdquo;. Niestety! Po kwadransie G[oldschmidt] musiał usiąść &ndash; a ja mogłem jeszcze skakać godzinę. Miły Boże! Czemu to ja takich wytrzymałych palc&oacute;w nie posiadam? 
 W końcu wieczoru S[arasate] grał tańce swoje i Etiudę , kt&oacute;rą widocznie przez omyłkę nazwał Serenadą . Ślicznie grał, lecz tym mię nie tyle zachwycił, ile swoją osobą. Jeżeli on ma coś diabelskiego, to chyba to tylko, że jest diabelnie miły. 
 Na zakończenie Zarzysio wyprawił nam z mozołem Serenadę . Mnie o grę nie proszono i dobrze się stało, bo pomimo miłego otoczenia byłem w humorze pchły trzymanej nad świecą. Ex-profesor okazałby się godnym aktualnego dyrektora. 
 Album majowe zacząłem przepisywać. Prawdopodobnie w przyszłym tygodniu dostanę za nie trochę pfenig&oacute;w. Ile &ndash; dotychczas nie wiem. W każdym razie będę się targował jak wyznawca Starego Testamentu. Obecnie piszę rozmaite figle na instrumenta dęte. Przed chwilą właśnie nabazgrałem jakąś Humoreskę na 2 oboje i 2 fagoty. Udała mi się. Urban będzie zn&oacute;w miał pow&oacute;d do powiedzenia, że zrobiłem przy nim ogromne postępy. Wmawia mi to on ustawicznie &ndash; z nas dw&oacute;ch niech on przynajmniej będzie zadowolony. 
 Przed paru tygodniami widziałem jedno z największych arcydzieł wsp&oacute;łczesnego malarstwa. Nie mam sł&oacute;w dla wyrażenia mego zachwytu!... Chrystus przed Piłatem Munkaczyego m&oacute;głby przynieść zaszczyt całej szkole flamandzkiej... Jakże wobec tego blado, marnie przedstawia się Spalenie zwłok słowiańskiego książęcia Siemiradzkiego. Widziałem ten obraz dziś i doznałem przykrego zawodu. Spodziewałem się był czegoś lepszego. Są tam wprawdzie niekt&oacute;re szczeg&oacute;ły bardzo ładne. Grupa kobiet, z kt&oacute;rych jedna ma także zginąć na stosie, bardzo jest dramatyczna; chłopak stojący ponad ciałem bojara ma wiele wdzięku i wyrazu &ndash; on zdaje się m&oacute;wić po słowiańsku: &bdquo;A to ci psia kość!!...&rdquo;. Wreszcie teorbanista malowany pysznie &ndash; to najlepsza postać z całego obrazu. Całość nie ma lokalnego charakteru. Krajobraz bez wyrazu &ndash; kawałek nieba na p&oacute;ł włoskiego, na p&oacute;ł internationalnego, typy, zwłaszcza kobiet, mieszane (parę z nich gapiących się u st&oacute;p stosu wyglądają na Włoszki), perspektywa &agrave; la Matejko, a koloryt (niech mi Pani wybaczy) &agrave; la Żmurko. Ciekawym, co Państwo o tym obrazie powiecie. Proszę mi napisać. 
 Wczoraj spotkałem się z Kozierowskim. Zrobiło mi to wielką przyjemność &ndash; wprawdzie kr&oacute;tką, bo w kilka chwil po tym wyjechał. 
 Pozdrowienia wszystkim 
 Paderek 
 &nbsp; 
 [PS] Muszę się jeszcze wytłumaczyć z powodu telegramu, jaki Cioci posłałem. Pisała mi Pani przed kilku dniami o swej chorobie &ndash; byłem więc niespokojny, bo następnie nie dostałem listu. Teraz jestem pewny, że Pani ma się lepiej, boby mi w przeciwnym razie Ciocia natychmiast odpowiedziała. 
 Ale &ndash; ach! Sarasate gra u tutejszego bankiera Bleichr&ouml;dera i dostaje za wiecz&oacute;r, bagatelkę, tylko 4500 marek. Niech żyją Żydzi! ",
1120,['Ignacy Jan Paderewski'],['Helena Górska'],Berlin,,1884-03-15,1884-03-15,"Berlin, 15 marca 1884",Do Heleny Górskiej," Pojechali już wszyscy, a mnie po nich smutno. Przez cały tydzień byłem z nimi razem &ndash; codziennie po kilka godzin spędzałem w ich towarzystwie i zapominałem, że jestem w Berlinie. Nie wiem, czy już mi kiedy tutaj tak dobrze będzie. 
 Sarasate miły jak grzeczne dziecko &ndash; jego Sancho Pansa zacna dusza &ndash; a Zarzycki, z początku trochę zimny, był p&oacute;źniej tak ujmujący, serdeczny, dobry, że zupełnie podbił moje serce. Z wielkim żalem odprowadzałem go w czwartek na kolej. Wyjechał o jedenastej, a przedtem musiał jeszcze być u Bocka na wieczorze, kt&oacute;ry na cześć jego wyprawionym został. Bock kupił Poloneza , Mazura i Serenadę , podobno dobrze zapłacił i bardzo rad jest z tego nabytku &ndash; nic więc dziwnego, że przed wyjazdem chciał uraczyć poczciwego Ordynata dobrą kolacją i lichą muzyką. Pospraszał hołotkę, kt&oacute;ra Zarzyckiemu krzyczała &bdquo;hoch!&rdquo;, i K&uuml;nstler&oacute;w, kt&oacute;rzy fałszowali, jak mogli. Najpierw Kotek musiał odrzępolić Mazura . Jak to szło! Aż płakać mi się chciało. Następnie jakaś śpiewaczka wyskowyczała kilka pieśni przy moim akompaniamencie. Potem zasiadł do fortepianu Richard Strauss. 19-letni kompozytor z Monachium, tw&oacute;rca dwu symfonii, uwertury, sonat i masy innych rzeczy &ndash; i zagrał jakieś dwie małe kompozycje. Rzeczy zrobione nie bez talentu, ale odegrane ohydnie. 
 W końcu na prośbę gospodarza Zarzysio przystąpił do swej Serenady . Jak mi serce biło, jak drżałem z obawy o niego, nie umiem Pani wyrazić. Os&oacute;b było dużo &ndash; nie jak u Simrocka &ndash; pragnąłem więc, żeby grał jak Rubinstein. Udało się jakoś &ndash; a Serenada zrobiła dobre wrażenie &ndash; nawet Mazur Szwabom się bardzo podobał, pomimo gry Kotka. Po muzyce nastąpiła kolacja, kt&oacute;rej nie mogliśmy dokończyć, bo zaraz po &bdquo;hoch&rdquo; pojechaliśmy na kolej. 
 Teraz jestem sam i zn&oacute;w biorę się do pracy. Nie idzie to jednak. Jestem ciągle niewyspany, zdenerwowany, a co najgorsza &ndash; okropnie zmartwiony. Ojciec mi doni&oacute;sł, że Fredzio już od tygodnia chory na jakąś gorączkę. Jeżeli nie będzie lepiej, to może do niego pojadę. Jemu to nie pomoże, ale ja będę spokojniejszy. 
 Nie wiem, kto Pani doni&oacute;sł, że ja tak się przy fortepianie zapracowuję. To nieprawda! Dopiero od dwu tygodni z palcami jest lepiej i gram po parę godzin, ale teraz zn&oacute;w drugi palec u prawej ręki zaczyna obrzmiewać i boli bardzo. Los mię prześladuje ciągle. Proponowano mi tu w jakimś lichym instytucie muzycznym klasę, ale jej nie przyjąłem, bo ani dobrze płatna, ani zaszczytna. Uważałem to za fakt tak małego znaczenia, że nawet w czasie właściwym Pani o tym nie doniosłem. Jeżeli mię co dobrego spotka &ndash; Pani najpierwej będzie o tym wiedziała. 
 Humoru nie mam &ndash; w głowie jakiś więcej niż zwykły nieład &ndash; dlatego piszę kr&oacute;tko. Proszę się nie mścić za to i napisać długo, a prędko. Listu z niecierpliwością oczekiwać będę. 
 Wszystkich pozdrawiam serdecznie 
 Paderek ",
1122,['Ignacy Jan Paderewski'],['Helena Górska'],Berlin,,1884-03-27,1884-03-27,"Berlin, 27 marca 1884",Do Heleny Górskiej," Dziś jestem kwaśny, mruczący, zły jak Dziutuś, gdy mu za p&oacute;źno obiad podają. Spotkał mię zaw&oacute;d. Miałem dziś być u Bocka na obiedzie i po tym zagrać mu całe Album majowe . Przepisałem tedy wszystkie numera jak najstaranniej, sprawiłem sobie nowy krawat, wyczyściłem jedyny cały surdut i myślałem już puścić się w drogę &ndash; kiedy naraz przychodzi list z zawiadomieniem, że pani Bock chora i że &bdquo;musiciren&rdquo; w domu nie można! M&oacute;j Boże! A ja się już tak cieszyłem, że będą pieniądze, że za tydzień frunę do Warszawy!... Teraz muszę czekać, bo nie zagrawszy walca, nie dostanę spodziewanej sumki i... na nic wszystkie dumki... Ale tak źle nie będzie. Modlę się teraz za zdrowie Bockowej &ndash; jak wyzdrowieje, to p&oacute;jdę i zapewne walcem rozczulę niemieckie dusze. 
 Poza tym niewiele nowego u mnie słychać. Z Urbanem jesteśmy za pan brat &ndash; gramy, gadamy nieraz trzy godziny zamiast jednej. To dobry człowiek, tylko strasznie nudny. Gdyby on m&oacute;gł się zdobyć na trochę więcej pośpiechu, tobym zapewne bez Uwertury do Warszawy nie jechał. A tak przywiozę może jakiś szkic do niej, i to jeżeli na dobrą myśl usposobienie się znajdzie. Chcę bowiem, jakkolwiek to będzie uczniowska praca, zrobić już coś porządnego. Wszystko, co dotychczas napisałem na orkiestrę, nic a nic niewarte. 
 W poniedziałek byłem świadkiem ogromnego sukcesu, jaki miał Barcewicz. Grał on na koncercie W&uuml;llnera i został aż pięć razy wywołanym. Co prawda zasłużył na to. Koncert Wieniawskiego wykonał przepysznie, choć bez repetycji i w zwyczajnym surducie. Okoliczności towarzyszące temu występowi były trochę dziwne, bo program był już ogłoszonym od dawna i wykonawcami mieli być: Breittner, fortepianista z Paryża, i jakaś znakomita śpiewaczka z Hamburga. Tymczasem w ostatniej chwili &bdquo;diva&rdquo; zachrypła i musiano poprosić znajdującego się w sali Barcewicza, by posłał po nuty i raczył ją zastąpić. Orkiestra towarzyszyła znakomicie. Bestie Niemcy czytają nuty nie najgorzej!... 
 Koncert d&rsquo;Alberta znalazł wydawcę &ndash; jest nim Bock. Dla pozyskania na przyszłość tego świetnie zapowiadającego się kompozytora drukuje on dzieło pisane z talentem, ale bez rozumu. Straci na tym ze trzy tysiące marek, bo, jak sam m&oacute;wił, nie znajdzie się wariat, kt&oacute;ry by choć jeden egzemplarz zechciał kupić. To nieprawda! Wariat nie wariat &ndash; ale w każdym razie znajdzie się taki, co rad będzie poprzebierać trochę palcami. A nasz Pablito od czego?... 
 Recenzję o Konopnickiej czytałem. Niezmiernie dowcipna. Szkoda będzie wielka dla Warszawy, gdy Sygietyński pojedzie plantować kawę i trzcinę cukrową. Ale dla niego może to i lepiej!... Domyślam się, że on teraz namawia Dziutusia, by się &bdquo;puścił z koncertami&rdquo; do Rio Janeiro. Kto wie, czy to by nie było dobre?... W Warszawie lekcji mało, wydatk&oacute;w dużo, a nieprzyjaci&oacute;ł gromadka spora... Gdyby była pewność, że tam się nie wyjdzie tak jak w Kaliszu!... Tylko na świecie nic nie ma pewnego &ndash; nawet niepewności. 
 Jak zdrowie Państwa? W ostatnim liście niedobrą miałem nowinę &ndash; proszę mię teraz pocieszyć. Ciocię, Dziutusiai Ciapcia serdecznie ściskam. Ciocia zapewne za to się nie obrazi &ndash; ja już jestem w tym wieku, że mi to uchodzi. 
 Paderek ",
1123,['Ignacy Jan Paderewski'],['Jan Paderewski'],Berlin,,1884-04-02,1884-04-02,"Berlin, 2 kwietnia 1884",Do Ojca," Drogi Ojcze! 
 Sp&oacute;źniam się cokolwiek z odpowiedzią na Tw&oacute;j list. Przyczyną tego była praca, jaką miałem nad kompozycjami, kt&oacute;re w tych dniach oddałem do druku. Mozolne przepisywanie zabiera strasznie wiele czasu, a chciałem z tym już raz skończyć, bo pieniędzy potrzeba, a życie tu strasznie drogie. 
 W ostatnich czasach miałem propozycję od nowego wydawcy, kt&oacute;ry chce nabyć moje Tańce i pieśni tatrzańskie , ale w układzie na cztery ręce. Zapewne słyszałeś coś o tych utworach. Są to małe kompozycje osnute na tematach, kt&oacute;re tego lata w Tatrach zebrałem. Układ na cztery ręce zajmie mi niemało czasu, zwłaszcza że obecnie piszę Uwerturę na orkiestrę, tym mi trudniej więc będzie z tym wszystkim się uporać. Ale trzeba się zabrać do roboty, bo będą pieniądze. 
 Ta propozycja nowego wydawcy jest dla mnie pomyślnym bardzo objawem. Taka ogromna liczba kompozytor&oacute;w ubiega się o to, żeby darmo wydać swoje utwory, a mnie szukają sami wydawcy i nawet chcą trochę płacić. Może z czasem wyrobię tu sobie niezgorsze imię i uznanie. Podw&oacute;jnie tego pragnę. Dla siebie, rodziny i dla kraju. Chciałbym szczerze mu służyć &ndash; wszak nie tylko mieszkając nad Wisłą, można być ojczyźnie użytecznym. 
 Kiel już wyzdrowiał i zapewne od Wielkiejnocy rozpocznie dawną pracę. Myślę z jego wskaz&oacute;wek korzystać, napisać kwartet smyczkowy, bo to stary mistrz, kt&oacute;ry pod pewnymi względami nie ma sobie r&oacute;wnego. Jest on klasykiem, jak to m&oacute;wią, całą gębą. 
 Pisuję stąd korespondencję do &bdquo;Echa Muzycznego&rdquo;, kt&oacute;re obecnie znacznie zostało rozszerzone i jest wcale dobrym pismem. Dwie korespondencje były drukowane, a wkr&oacute;tce zapewne wyjdzie nowa, większa praca, tj. studium o kompozytorze niemieckim Brahmsie. Tę ostatnią rzecz zapewne Ci przyślę, bo korespondencje tego niewarte. 
 Jak widzisz, z dawnego mego lenistwa niewiele zostało ślad&oacute;w. Kiedyś może naprawdę wyjdę na pracowite dziecko! Tatuniu, co? Jak myślisz? Ściskam i całuję Twoje ręce. Fredziusia ucałuj ode mnie serdecznie. Mamę, Stasia, Manię r&oacute;wnież. Dziaduniowi, państwu Walerostwu i pannie Marii pozdrowienia 
 Tw&oacute;j Ignacy ",
1124,['Ignacy Jan Paderewski'],['Jan Paderewski'],Berlin,,1884-05-01,1884-05-01,"Berlin, 1 maja 1884",Do Ojca," Drogi Ojcze! 
 Dawno już nie miałem listu od Ciebie. Nie przypuszczam jednak nic złego, bo gdyby cośkolwiek zaszło, list bym miał z pewnością. 
 U mnie wszystko po staremu. Palce moje zdrowe, grywam teraz dużo i robię postępy. Wkr&oacute;tce zapewne skończę moją Uwerturę i zabiorę się do symfonii. Praca to będzie ogromna, ale cieszę się z niej zawczasu, bo to mi da wprawy wiele i wiele przyjemności. Teraz pracuję także nad Wariacjami na fortepian, kt&oacute;re wkr&oacute;tce p&oacute;jdą do druku. Za nie prawdopodobnie nic nie dostanę, bo to rzecz długa i trudna, a na tego rodzaju kompozycje wydawcy niezbyt są łakomi. Mniejsza o pieniądze &ndash; byleby tylko wszystko drukowano. Pisałem Ci już, że moje Tańce tatrzańskie znalazły wydawcę. Teraz donoszę, że już cztery są ułożone na 4 ręce, więc tylko dwa jeszcze napisać muszę i wtedy zn&oacute;w będę miał trochę grosza. 
 Od Babki Fredzia nie mam listu &ndash; tylko niedawno sąsiad jej doni&oacute;sł mi, że jest zdrowa, lecz tak osłabiona, że sama pisać nie może. Dziwię się, że się na list do Ciebie, Ojcze, zdobyć mogła. 
 Antosia pisała mi, że była bardzo niezdrowa. I jej nerwy dokuczają: apetytu nie ma, spać nie może itd. Co do mnie, to teraz znacznie zdrowszy jestem &ndash; pijam tran i to jest przyczyna polepszenia się mego zdrowia. Chałubiński radzi mi na lato pojechać w g&oacute;ry dla wypoczynku i wzmocnienia nerw&oacute;w. Jeżeli będą widoki dania koncertu, to będę musiał pojechać na kilka tygodni, a stamtąd prawdopodobnie udam się do Liszta. Trzeba z młodości korzystać. 
 Ręce Twoje serdecznie całuję. Fredzia i dziatwę po tysiąc razy ściskam, całą rodzinę r&oacute;wnież 
 Wasz Ignacy ",
1125,['Ignacy Jan Paderewski'],['Helena Górska'],Berlin,,1884-05-08,1884-05-08,"Berlin, 8 maja 1884",Do Heleny Górskiej," Przez kilka dni, dzięki poczciwemu Ludwikowi, pędziłem najokropniejsze życie. Rad nierad musiałem się z nim wł&oacute;czyć po r&oacute;żnych knajpach i wertepach po to tylko, ażeby zobaczyć, jak się ten chłopak nudzić potrafi. Biedny on! Nic go nie bawi, niczym się zająć nie może, nawet czytać nie jest w stanie. O ileż ja jestem szczęśliwszy!... Dziś widziałem go kr&oacute;tko, mogłem więc p&oacute;jść do Erlera, napisać kawałek fugi i, co mi najmilsze, mogę sł&oacute;w parę do Pani skreślić... 
 Erlerowi bardzo się podobały te tańce. Grałem z nim, ale nie szło to tak dobrze jak przed paru dniami z pewną znaną Pani, a znakomitą fortepianistką. On ani mechanizmu nie ma, ani się w takcie utrzymać potrafi... już, doprawdy, i Ciocia lepiej by zagrała. 
 Kiel już podobno zdr&oacute;w zupełnie. Nie widziałem go jeszcze, r&oacute;wnież i Urbana, ale za parę dni p&oacute;jdę do nich i będę jednocześnie z obydwoma pracować. Chciałbym bardzo jakiś kwartecik do wakacji napisać. Będzie pracy niemało, lecz się jej nie lękam, bom zdr&oacute;w moralnie i fizycznie, pomimo to, że mi za warszawskim dolce farniente tęskno bardzo. 
 W poprzednim liście zamieściłem wszystkie moje wiadomości o Eldorado, do kt&oacute;rego Państwo macie się udać. Dziś przesyłam cennik jazdy &ndash; raczej żeglugi &ndash; i raz jeszcze kładę nacisk na to, że przez Hamburg wygodniej będzie jechać. M&oacute;wiono mi &ndash; i to nie Niemcy, że parostatki hamburskie lepsze są od tych, kt&oacute;re z Hawru wychodzą &ndash; takie zaś same jak i w Bordeaux. Podr&oacute;ż z Berlina do Hamburga kosztuje 2 klasą 18 marek, a do Hawru niemal pięć razy tyle, nie licząc już tego, co się prawdopodobnie wyda w Paryżu. Na okręcie każda osoba może mieć bezpłatnie metr kubiczny bagażu. W ostateczności mogłaby Pani zapakować i przewieźć darmo... Wojciechową. A co? Czyż to nie jest ponętne?... 
 Jak już doniosłem, ze skrzypcami nic tu nie można było zrobić. Kazałem je wysłać, i Pani tylko na tym zyska, bo będzie Pani mogła przejść się do komory. Matka [Hugona] Bocka trochę straci, ale ja tam jej nie bardzo żałuję. 
 Z Białej Rusi dostałem niemiłą wiadomość. Pomnik został nareszcie przywieziony, lecz w kawałkach. To się nazywa mieć szczęście do tracenia pieniędzy. Co Państwo porabiają? Jakie Wasze zamiary?... Proszę o list jak najprędzej. 
 Paderek 
 &nbsp; 
 Dziutusia, Ciocię i Ciapcię serdecznie ściskam. ",
1126,['Ignacy Jan Paderewski'],['Helena Górska'],Berlin,,1884-05-15,1884-05-15,"Berlin, 15 maja 1884",Do Heleny Górskiej," List Pani przygnębił mię strasznie. Przyczyniłem się po części do tego zawodu, jaki Was teraz spotyka, i nie przebaczę sobie nigdy... Lecz kto m&oacute;gł coś podobnego przewidzieć?... Zachęcając Państwa do wyjazdu, wiedziałem dobrze, że Syg[ietyński] jest człowiekiem fantazji, ale nie przypuszczałem, żeby ta fantazja mogła bujać tak wysoko &ndash; ponad zasady uczciwości. Co mu zależało na tym, by Was tak wywieść w pole, jaki ma cel w znęcaniu się nad Ciocią &ndash; to już doprawdy zagadka. Sądzę, że ani on, ani nawet jego mamka nie potrafiliby jej rozwiązać. Co jest tylko pewnym &ndash; to, że on nie jest Zawiszą i że Dziutuś lepiej od nas potrafił go ocenić. 
 Ale po co to słowa tracić na pr&oacute;żno? Pani mię pyta o radę. Trudna to sprawa. Raz już radziłem i to Wam na dobre wyszło, teraz więc wypadałoby po tak skutecznej [pracy] wypocząć, lecz w tym wypadku niepodobna mi swego zdania nie wyrazić. Myśl wyjazdu z innym fortepianistą nie jest szczęśliwą. O dobrych fortepianist&oacute;w w Berlinie trudno &ndash; ci zaś, kt&oacute;rzy są, bez jakiejkolwiek gwarancji nie pojadą, bo bez impresaria powodzenie niepewne. Mierni wszędzie się znajdą, ale na podr&oacute;ż nie będą mieli pieniędzy, a Państwo sami narażać się na taki wydatek nie mogą. Przy tym zachodzi jeszcze pytanie: kto urządzeniem koncert&oacute;w zajmować się będzie? Wszak to praca niemała. Ani Pani, ani Dziutuś do niej się nie przydacie, a c&oacute;ż dopiero jakiś tam mierny fortepianista. Do tego potrzeba znajomości miejscowych stosunk&oacute;w, po trosze i języka. Syg[ietyński] tych warunk&oacute;w nie posiada, lecz ma krewnych, kt&oacute;rzy by mu to wszystko ułatwić mogli. Teraz, gdy on od wszystkiego umywa ręce (co im, nawiasowo m&oacute;wiąc, nic nie pomoże), projekt wyprawy zamorskiej upaść powinien. Zrywając z Syg[ietyńskim], na poparcie ze strony jego krewnych liczyć Państwo nie możecie. Już on sam zapewne postara się o to, ażeby jego czerwonosk&oacute;ra rodzina nie była dla Was usposobioną sympatycznie. 
 Oto są wszystkie uwagi, jakie musiałem uczynić. Może je Pani zakomunikować Calvadosowi, niech je przeczyta, choć to zapewne uczciwości go nie nauczy. 
 Co robić? Co robić? Głowa mi pęka... innej rady znaleźć nie mogę, jak tylko tę: zostać w Warszawie. Za rok pojadę z Wami i do Patagonii &ndash; ale teraz niepodobieństwo &ndash; uczyć się muszę... Nie wspomniałem o sobie dlatego, żeby moja osoba miała przyczynić się do powodzenia przedsięwzięcia, tylko zdaje mi się, że byłbym pewniejszym od Syg[ietyńskiego] i zręczniejszym od miernego fortepianisty... 
 Wracam jednak do swego. Radzę zostać w Warszawie. Mieszkanie to drobnostka &ndash; dymisję cofnąć łatwo, a wstydu w tym żadnego nie ma. Mała zmiana projektu i &ndash; basta. Jadąc w tych warunkach, wpadnie Pani z deszczu pod rynnę &ndash; z warszawskich kłopot&oacute;w w brazylijskie. Pierwszy punkt oparcia, na kt&oacute;ry w początkach tak bardzo liczyliśmy, przestał dla Was istnieć, a zobowiązanie Syg[ietyńskiego], nawet materialne &ndash; nie może mieć żadnego znaczenia. 
 Droga Pani! Szczery jestem &ndash; jeżeli więc to, co powiedziałem, jest trochę przykrym &ndash; proszę mi wybaczyć, bo radzę jak przyjaciel... 
 O odpowiedź proszę jak najprędzej. Od rana jestem w gorączce i będę aż dop&oacute;ty, p&oacute;ki nie otrzymam wiadomości stanowczej o tym, co robić zamyślacie. 
 Pozdrowienia wszystkim 
 Paderek 
 &nbsp; 
 [PS 1.] Byłem dziś u Kiela. Biedny! Chory... nie do poznania &ndash; chyba już nie wyzdrowieje. 
 [PS 2.] O sobie nic nie piszę &ndash; zostawiam to na p&oacute;źniej, gdy będę m&oacute;gł sobą się zająć. Teraz żyję tylko Wami &ndash; Waszym projektem. Odpowiedzcie prędko. ",
1127,['Ignacy Jan Paderewski'],['Jan Paderewski'],Berlin,,1884-05-19,1884-05-19,"Berlin, 19 maja 1884",Do Ojca," Drogi Ojcze! 
 Co dwa tygodnie stale do Ciebie pisuję, a jeżeli czasami listy nie dochodzą, wszak na mnie gniewać się za to nie możesz. Nie pierwszy to raz się zdarza, że list na poczcie zaginie. Ja już od kilku os&oacute;b odbierałem wym&oacute;wki tego rodzaju co i Twoje, ale doprawdy nie poczuwam się do winy. 
 Praca moja po staremu idzie. Z Uwerturą mam wiele do roboty, bo to na orkiestrę pisać, zwłaszcza pierwszą większą rzecz, trudno bardzo. Zdaje mi się jednak, że to będzie rzecz niezła &ndash; tak i Urban utrzymuje. 
 Z Kielem zapewne lekcji już mieć nie będę. Biedny staruszek znowu zachorował i nie ma nadziei, by m&oacute;gł do dawnych zajęć powr&oacute;cić. 
 Przed chwilą właśnie ukończyłem korektę moich utwor&oacute;w, a raczej części ich. Za jaki miesiąc wyjdzie ich spora paczka. Jeżeli tu będzie jaka pochlebna krytyka, to Ci ją przyślę. 
 Obecnie nie tylko w Polsce, ale i w Niemczech cała publiczność zajmuje się gorąco Kraszewskim, kt&oacute;remu wytoczono sprawę o zdradę kraju (tj. Niemiec) przed sądem w Lipsku. Ile jest w tym jego winy &ndash; nie wiem, dość, że mu dowiedziono, że przesłał przyjacielowi swemu do Paryża jakieś plany wojskowe pruskie, sprawozdania o telegrafach wojskowych itd. Hentsch, były kapitan wojsk pruskich, kt&oacute;ry te plany robił, r&oacute;wnież jak i innych wiele dla rząd&oacute;w Austr[ii] i Ros[ji], stoi z nim razem przed sądem. Tylko gł&oacute;wny sprawca winy, kt&oacute;ry do tego Hentscha nakłonił i Kraszewskiemu tych plan&oacute;w dostarczył, szpieg, Żyd Adler, do odpowiedzialności pociągniętym nie jest &ndash; bo on Kraszewskiego zdenuncjował, wyciągnąwszy odeń poprzednio pogr&oacute;żkami około 7000 marek. Biedny Kraszewski!! Padł on zapewne ofiarą swej gotowości do usług każdego [ sic! ]. I teraz przy schyłku życia, gdy jest na najwyższym szczeblu sławy, gdy stał się prawie ideałem narodu swego &ndash; oczekiwać musi na wyroki sąd&oacute;w pruskich, kt&oacute;re pod naciskiem Bismarcka, prześladującego wszystko co polskie, nie będą dlań łaskawe. Jeżeli Cesarz nie ułaskawi Krasz[ewskiego], to go czeka dwuletnie, a może nawet dłuższe więzienie. W tej chwili może już wszystko rozstrzygnięte. 
 Drogi Ojcze! Serdecznie Ci dziękuję za opiekę, jaką mojego syneczka otaczasz. Przy wysyłaniu Stasia do szk&oacute;ł, jeżeli Ci pieniędzy zabraknie &ndash; ja Ci mogę przyjść z pomocą. Na jakieś sto rubli, tj. na zapłacenie za p&oacute;ł roku Kutyłowskim, przecież się może zdobędę. A z mojej strony będzie to tylko małym uiszczeniem się z długu, jaki względem Ciebie zaciągnąłem. Niewiele to, ale przyjmiesz dobrym sercem. 
 Synka serdecznie całuję. Twoje drogie ręce r&oacute;wnież. Mamę i dziatwę ode mnie ucałuj. Dziaduniowi i reszcie domowych ukłony 
 Ignacy ",
1128,['Ignacy Jan Paderewski'],['Helena Górska'],Berlin,,1884-05-21,1884-05-21,"Berlin, 21 maja [18]84",Do Heleny Górskiej," Tym razem kazała mi Pani strasznie długo na odpowiedź czekać. Te kilka dni wydały mi się miesiącem całym &ndash; tak byłem niespokojny i niepewny tego, co Państwo postanowicie. Teraz, gdy się już wszystko urządziło, zadaję sobie pytanie, czy to lepiej będzie?... Może i lepiej, bo Dziutuś 400 rubli zyskał, a ta podwyżka pensji nawet musi moralne sprawić mu zadowolenie, ale czy Pani na tym lepiej wyjdzie? Nadzieja poprawienia płuc, pokrzepienia sił cieplejszym powietrzem pierzchła, rozwiała się &ndash; teraz zn&oacute;w kaszle i katary na Panią czekają. 
 W każdym razie, choć w tych warunkach, radzić sobie potrzeba. To, co Pani pisze, że tylko Dziutuś pojedzie do Zakopanego, nie wydaje mi się ani rozsądnym, ani prawdopodobnym. Pani także jechać musi. Dokąd? To już do Pani należy. Czy do Wenecji, czy do Gleichenberga &ndash; wszystko jedno, byle tylko zdrowie na tym zyskało. 
 Dziutuś przed wyjazdem da koncert w Nałęczowie wraz z Rutkowskim, a to mu niewątpliwie połowę koszt&oacute;w pobytu w Zakopanem opłaci. Rutkowski także jedzie do Zakopanego, więc i tam będą mogli zarobić paręset gulden&oacute;w. Co do mnie, to zapewne w Zakopanem będę, ale dopiero w sierpniu. Chciałbym po skończeniu Uwertury (kt&oacute;rą niedługo instrumentować zacznę) jeszcze coś przy Urbanie napisać, a p&oacute;źniej dopiero odpocząć. Nie czuję się spracowanym, dlatego też przez lipiec będę m&oacute;gł tu przebyć. Co dalej ze sobą pocznę &ndash; doprawdy nie wiem. M&oacute;wię sobie po polsku &ndash; jakoś to będzie. 
 Nie wiem, czy Państwo list m&oacute;j w piątek otrzymali. Herman Juliusz nie dał mi go do skrzynki wrzucić i tak się domagał, żeby mu go dać, że prędzej dojdzie &ndash; że na to przystałem. Proszę mi o tym napisać. 
 Dziś piszę bardzo kr&oacute;tko, gdyż spieszę do Urbana. Więcej szczeg&oacute;ł&oacute;w doniosę za parę dni, teraz tylko nadmienię, że sprawa Kraszewskiego ogłupiła mię niemiłosiernie. Dudek stary! I on jeszcze myśli o ułaskawienie prosić! A swoją drogą żal mi go bardzo. 
 Pozdrowienia całemu domowi 
 IJPaderek 
 &nbsp; 
 [PS] Fugę napisałem, lecz mi się nie podoba ",
1130,['Ignacy Jan Paderewski'],['Jan Paderewski'],Berlin,,1884-06-02,1884-06-02,"Berlin, 2 czerwca 1884",Do Ojca," Drogi Ojcze! 
 Piszę dziś bardzo kr&oacute;ciutko, bo mam masę roboty. Instrumentuję Uwerturę , robię korektę moich drukujących się utwor&oacute;w &ndash; słowem, czasu mam mało. Nie chcę jednak, byś na list ode mnie długo czekał. 
 Dziękuję Ci serdecznie za przyjęcie mej małej usługi takim sercem, jakim ją ofiarowałem. Pieniądze przyślę w sierpniu, a może nawet wcześniej. 
 Obecnie dostałem spore honorarium za moje Tańce tatrzańskie &ndash; 500 marek, tj. około 250 rubli. Wystarczy mi to, po opłaceniu małych dłużk&oacute;w, na parę miesięcy. 
 Jeżeli w lecie uda mi się być w Warszawie, to i do Was na kilka dni zajadę. Chciałbym koniecznie być u Liszta &ndash; poznać się chociaż z nim &ndash; a następnie pojechać w g&oacute;ry. W zeszłym roku pobyt tam bardzo mi posłużył. Dzięki jemu właśnie mogłem teraz jakoś pracować. Na to trzeba paręset rubli, ale zapewne je sobie w lecie jakim koncertem w Nałęczowie lub Ciechocinku zarobię. Tylko w takim razie trudno mi będzie dostać passport, gdyż już profesorem Kon[serwatorium] nie jestem. Na wszelki więc przypadek udaję się, drogi Ojcze, do Ciebie z prośbą, abyś mi wyrobił od stanowego, sprawnika itd. świadectwa na wyjazd, dla przesłania ich gubernatorowi. Jeżeliby policmajster z Warszawy zatelegrafował z zapytaniem, czy passport wydać może, żeby na odpowiedź nie trzeba było parę lat czekać. 
 Drogi Ojcze! Dziękuję Ci raz jeszcze za opiekę nad moim małym, dziękuję też i poczciwej Mamie. Niech Wam B&oacute;g nagrodzi. 
 Ściskam wszystkich serdecznie. Fredzia całuję. Domowym ukłony 
 Ignacy ",
1129,['Ignacy Jan Paderewski'],['Helena Górska'],Berlin,,1884-06-02,1884-06-02,"Berlin, [przed 2 czerwca] [18]84",Do Heleny Górskiej," W tej chwili nie jestem bardzo bogaty, wprawdzie za parę dni pieniądze od Erlera będą, ale obawiam się, by mi Rotwand zn&oacute;w jakiego figla nie wypłatał, i dlatego korzystam z Pani dobroci. Polisę przesyłam wraz z ostatnimi kwitami, prosiłbym tylko, by Pani była tak dobrą opłacić obie. Wyniesie to zapewne, wraz z karą, 91 rubli &ndash; za kilka dni tę summę Pani z wdzięcznością odeślę. Niebezpieczeństwo żadne nie grozi, bowiem do dnia 18 czerwca opłatę wnieść można. Nie potrzebuję dodawać, ile Pani za Jej pamięć i dobroć wdzięczny jestem... 
 Pracuję, ile mogę. Tańce już gotowe, 20 stronic Uwertury zinstrumentowałem bez wielkich błęd&oacute;w, fugę do Wariacji skończyłem &ndash; słowem, byłoby wszystko nieźle, gdyby nie to przeklęte zdrowie. W ciągu paru tygodni byłem zdr&oacute;w i silny jak nigdy, mogłem nawet grywać po 5 godzin dziennie, ale teraz od kilku dni nic nie sypiam, a gorąco mi ciągle jak w piekle. Jeżeli to dłużej potrwa, to wątpię, czy do końca czerwca coś więcej nad Uwerturę zdołam napisać. 
 Wczoraj byłem na obiedzie, a następnie przez cały wiecz&oacute;r u Bocka. Dałem mu kilka tęgich mat&oacute;w i grałem masę rzeczy. Wariacjami i Uwerturą (szczeg&oacute;lniej drugim tematem) jest zachwycony. Oświadczył mi on, że jeżeli Uwerturę tutaj zagrają, to on ją drukować będzie. Bardzo mi to było przyjemne. Widzę jednak, że to wszystko wynika ze stosunku, jaki zawarłem z Erlerem. Bock nawet parę razy wspomniał, że mu to bardzo się nie podoba, że Erler moje rzeczy drukować będzie. Nie moja w tym jednak wina. Grałem mu, czemuż się więc na tym nie poznał? 
 Bawi tu obecnie Bylicki z Krakowa. Bardzo to wykształcony człowiek &ndash; parę godzin przyjemnych spędziłem w jego towarzystwie. Od niego się dowiedziałem, że instrumentacja Wallenroda niewielkie zrobiła postępy. Szkoda!... 
 Niech mi Pani doniesie, czy też Dziutuś otrzymał kompozycje Zarzyckiego. Wczoraj dostałem od Bocka Mazura i Poloneza &ndash; m&oacute;głbym więc mu je przysłać. 
 Czy zgoda już przyszła do skutku? 
 Proszę mi wybaczyć banalny styl listu &ndash; jestem straszliwie głupi i nawet tymi paru wyrazami zmęczony. Pozdrowienia wszystkim. 
 Paderek 
 &nbsp; 
 Panu Łaszczy ukłony. ",
1131,['Ignacy Jan Paderewski'],['Helena Górska'],Berlin,,1884-06-06,1884-06-06,"Berlin, [6 czerwca] [18]84, sobota",Do Heleny Górskiej," Droga Pani! 
 Honorarium otrzymane od Erlera przeszło moje oczekiwania. Zamiast spodziewanych 400 marek dostałem pięćset. Poczciwy Erler zachwycał się tymi drobnostkami i zapewnił mię jeszcze, że w razie powodzenia, tj. jeżeli sprzeda 1000 exemplarzy, drugie pięćset marek dostanę. Życzę tego z całego serca &ndash; nie tyle dla siebie, ile dla Erlera, kt&oacute;ry mię bardzo swoją uczciwością zobowiązał. Teraz moje interessa doskonale stoją. Przede wszystkim zwracam Pani dług, następnie płacę za czerwiec mojej gospodyni i 50 marek Urbanowi (ponieważ teraz częstsze mam lekcje), w końcu zostanie mi jeszcze sto marek na miesiąc lipiec. 
 Nie piszę dziś długo. Jutro rano mam lekcję, a na nią zaledwie pięć stronic instrumentacji przygotowałem. Robota ta sprawia mi wiele przyjemności, choć często nuży bardzo. Brak wprawy bardzo się uczuwać daje. Ale jest nadzieja, że z biegiem czasu da się to naprawić. 
 Tańce polskie już miałem w korekcie. Kiedy wyjdą &ndash; nie wiem. Zapewne jednocześnie z Albumem tatrzańskim , tj. w końcu czerwca. 
 Raz jeszcze za okazaną mi pomoc dziękuję. Dziutusia, Ciapciusia i Ciocię serdecznie pozdrawiam 
 Paderek ",
1132,['Ignacy Jan Paderewski'],['Helena Górska'],Berlin,,1884-06-08,1884-06-08,"Berlin, 8 czerwca 1884",Do Heleny Górskiej," Od dawna wyczekuję odpowiedzi na m&oacute;j list, ale na pr&oacute;żno! Co się z Państwem dzieje? Wszak już tak dawno nie miałem od Was wiadomości. Nie wiem nawet, czy dług m&oacute;j Pani otrzymała. 
 Instrumentacja mojej Uwertury nie bardzo postąpiła. Dopisałem wprawdzie drugie 20 stronnic, lecz jeszcze ze 30 do zrobienia pozostało. Do tej zwłoki przyczyniła się po trosze korekta dawniejszych, drukujących się rzeczy, a gł&oacute;wnie kopiowanie i przer&oacute;bka Wariacji . Obecnie zn&oacute;w zmieniłem parę wariacji i, pochlebiam sobie, na dobre to wyjdzie. Pierwsza była mi za jaskrawą, brakło jej powagi, zastąpiłem ją więc inną, kt&oacute;ra brzmi wcale ładnie. Po glissando dałem kanon, trochę dziki, ale za to nie suchy. Całość jeszcze nieskończona. Może mi jeszcze jakaś nowa myśl przyjdzie. Dotychczas jeszcze zupełnie tym dziełem zadowolony nie jestem. 
 Przed tygodniem miałem dość zabawny wypadek. Byłem z Bockami na maj&oacute;wce i podczas jakiejś gry wpadłem tak niefortunnie na drzewo, że przez kilka minut byłem bez przytomności. Twarz się pokryła płynnym rumieńcem i spuchła tak, że się ze mnie głośno śmiano, gdym wychodził na ulicę. Obecnie jest już dobrze, ślady pozostały wprawdzie, lecz chyba nie na długo. 
 O Fredziu mam dobre wiadomości. Zdr&oacute;w, rośnie i bawi się. Nad naszym rozstaniem zapewne nie bardzo boleje. To taki szczęśliwy wiek!... 
 Pani zna Trentowską. M&oacute;wiliśmy o niej parę razy. Jaka to dziś biedna istota. Mąż jej zwariował i jest obecnie u Chomętowskiego. Nie ma nadziei na wyzdrowienie, a tymczasem żona i dziecko są zagrożone nędzą. Ileż to biedy na świecie! 
 Dużo dziś nie piszę. Za chwilę muszę iść do Bock&oacute;w na obiad i zarazem mam zagrać z Kotkiem Krakowiaka . Pr&oacute;bowaliśmy go przed godziną, ale szedł okropnie. Kotek gra sucho, bez życia &ndash; to nie Dziutuś! Jemu to się iskry spod smyczka sypią. 
 Co u Państwa słychać? 
 Paderek ",
1133,['Ignacy Jan Paderewski'],['Helena Górska'],Berlin,,1884-06-30,1884-06-30,"Berlin, [30 czerwca] [18]84, poniedziałek",Do Heleny Górskiej," Dziś otrzymałem list od kochanego Dziutusia i przesyłam Mu serdeczne podziękowanie. Uwagi jego co do mego projektu uznaję za słuszne i dlatego już wprost do Zakopanego pojadę. Nastąpi to prawdopodobnie w pierwszych dniach lipca, jeżeli do tego czasu Urban zdąży moją Uwerturę przejrzeć. Nie wyobrażacie sobie Państwo, co to za straszny nudziarz! Chodzę teraz do niego trzy razy na tydzień, siedzę czasem p&oacute;łtorej godziny, a on zaledwie połowę mej pracy przejrzał i poprawił. Trzy stronnice na jedną lekcję, to i tak już dużo! Swoją drogą ja od niego skorzystałem dużo &ndash; nier&oacute;wnie więcej niż od Kiela. Cały Kielowski kontrapunkt był mi tyle potrzebny, ile Sygietowi żona. 
 W ciągu ostatnich kilku dni nic nie zrobiłem. Poprawiłem wprawdzie błędy w instrumentacji, ale dalej nie zrobiłem ani jednego taktu. Z Wariacjami także się zatrzymałem, bo nie mam usposobienia do pracy. Bezsenność mię zn&oacute;w trapi i jestem jakiś rozdrażniony. W Tatrach to wszystko przejdzie &ndash; obym tylko m&oacute;gł coś dobrego napisać. Piszę strasznie powoli, powolniej może niż Żeleński, a to jest dla mnie wielką troską. 
 Wiadomość o niepowodzeniu Rutkosia bardzo mię zmartwiła. To taki dobry chłopiec! Gdyby nie choroba, rezultat klasy jego byłby bez wątpienia lepszy. Co on teraz pocznie? Usunąwszy się z Konser[watorium], niewiele na mieście będzie m&oacute;gł zarobić, a rodzina chleba łaknie. 
 Dziutuś wspomniał o aspiracjach Saratzera. Niemądre to, ale możliwe, jak wszystko w naszych nieszczęśliwych stosunkach. S[chl&ouml;zer] dobrze jest z Med[zdorffem?], a ten z pewnością p r aw o s ł [awnego] patriotę poprzeć nie omieszka. Wyobrażam sobie, co by to się w&oacute;wczas na Ordynackiej dziać mogło. 
 I mnie obeszła bardzo smutna dola biblioteki Dziutusia. Z takim trudem ją zbierał, układał, a teraz poszła, i to może do żydk&oacute;w. Dobrze chociaż, że dług&oacute;w nie będziecie Państwo mieli. 
 Głowa mię trochę boli, piszę ciężko i nudny jestem &ndash; skończę więc lepiej. Za parę dni może na mądrzejszy list zdobyć się potrafię. 
 Pozdrowienia wszystkim. Cioci ucałowania rączek przesyłam 
 IJPader 
 &nbsp; 
 [PS] Proszę mię zawiadomić o stanowczym dniu wyjazdu. A niech Pani nie zapomni kazać opalać nowe mieszkanie przez całe lato. O zdrowiu myśleć należy ",
1134,['Ignacy Jan Paderewski'],['Jan Paderewski'],Berlin,,1884-07-01,1884-07-01,"Berlin, 1 lipca 1884",Do Ojca," Drogi m&oacute;j Ojcze! 
 Jestem na wyjezdnym w Tatry, piszę więc kr&oacute;tko, lecz i na kr&oacute;tko zarazem, gdyż za tydzień najdalej znowu list będziesz miał ode mnie. 
 Raz jeszcze dziękuję Ci za opiekę nad moim sierotką. Losy tak zrządziły, że nie tylko za siebie na zawsze wdzięcznym Ci zostać muszę. Za pośrednictwem Kerntopf&oacute;w posyłam trochę ubrania i zabawki dla Fredziusia. Jeżeli dotąd zawiadomienie z poczty nie nadeszło, to racz posłać po tę paczkę do Szepet&oacute;wki. 
 Jestem trochę pracą wyczerpany i z porady Chałubińskiego muszę jakiś czas w g&oacute;rach przepędzić. W jesieni mam zamiar dać koncert w Krakowie, a następnie na kr&oacute;tko pojechać do Wiednia. Niezbędne to będzie dla artystycznych względ&oacute;w. 
 Pracowałem teraz dużo i zdaje mi się, że nie bez korzyści. Wyszły już z druku niekt&oacute;re kompozycje, a mianowicie: 6 tańc&oacute;w polskich , Toccata , 5 numer&oacute;w jako Album majowe ; za parę dni wyjdzie 6 tańc&oacute;w i pieśni tatrzańskich na 4 ręce; a p&oacute;źniej nieco drukujące się obecnie Wariacje i fuga na fortepian i Krakowiak na skrzypce. Pr&oacute;cz tego skończyłem Uwerturę na orkiestrę, a przed paru dniami otrzymałem zam&oacute;wienie na fortepianowy koncert. Będę nad nim bardzo w g&oacute;rach pracować. 
 Niedawno zawarłem bardzo miłą znajomość z Rubinstejnem [ sic! ]. Słyszał on moje kompozycje i bardzo pochlebnie się o nich wyrażał. Rad jestem z tego, bo, bądź co bądź, Rub[instein] jest jednym z największych artyst&oacute;w świata. 
 Drogi m&oacute;j! Listu od Ciebie oczekiwać będę z utęsknieniem. Napisz mi o zdrowiu wszystkich i o tym, jak wygląda m&oacute;j syneczek. Adres: Autriche, w Awstriju, przez Krak&oacute;w w Zakopanem. 
 Całuję Ciebie, Fredzia i dziatwę, i Mamę jak najserdeczniej. Domowym pozdrowienia łączę 
 Ignacy ",
1135,['Ignacy Jan Paderewski'],['Jan Paderewski'],Zakopane,,1884-08-05,1884-08-05,"Zakopane, 5 sierpnia 1884 ",Do Ojca," Drogi Ojcze! 
 Od bardzo dawna nie pisałem do Ciebie i nie podziękowałem Ci nawet za wiadomości o Fredziu i o Was wszystkich. Przyjechałem tu na wypoczynek, a jednak bardzo mało mam czasu. To bywać muszę u znajomych, kt&oacute;rych tu mam sporo, to zn&oacute;w w g&oacute;rach na wycieczkach, to wreszcie grywam w koncertach. Tych ostatnich nie brak tutaj &ndash; niestety są to przeważnie koncerty dobroczynne. Zaledwie jeden był na naszą korzyść i przyni&oacute;sł nam, tj. mnie z G&oacute;rskim, po 110 gulden&oacute;w. 
 Dzięki Bogu zdr&oacute;w jestem. Mogę pracować i obecnie wykończam pierwszą część Koncertu na fortepian z orkiestrą . Części tych będzie trzy, a ponieważ już na rachunek tego koncertu otrzymałem 200 marek od mego wydawcy, będę więc musiał prędko całość skończyć. 
 Chciałbym ten koncert przede wszystkim dać poznać w Wiedniu i dlatego myślę tam w jesieni pojechać. Przedtem jeszcze dam zapewne koncert w Krakowie, a około Bożego Narodzenia będę w Warszawie i stamtąd natu[ralnie] przyjadę do Was. Czy więc pobyt Fredzia przez czas tak długi nie będzie dla Ciebie uciążliwym? Odpowiedz mi, drogi Ojcze, otwarcie. Wprawdzie ja bym chciał jeszcze popracować spokojnie, ale w razie gdyby to dla Ciebie było niemożliwym, postaram się wziąć Fredzia jak najprędzej. 
 100 rubli za dwa tygodnie za pośrednictwem Kerntopfa przyślę. List jednocześnie nadejdzie. 
 Ściskam Was wszystkich najserdeczniej 
 Ignacy ",
1136,['Ignacy Jan Paderewski'],['Jan Paderewski'],Zakopane,,1884-08-24,1884-08-24,"Zakopane, 24 sierpnia 1884",Do Ojca," Drogi Ojcze! 
 I zn&oacute;w cokolwiek sp&oacute;źniłem [się] z napisaniem listu. Przez kilka dni miałem ciągłe jakieś proszone i nieproszone zabawy, a następnie poszliśmy z Chałubińskim na wycieczkę na Podhale (tak się nazywa część kraju u podn&oacute;ża Tatr), z kt&oacute;rej wczoraj zaledwie powr&oacute;ciłem. Wycieczka ta była podjętą nie dla przyjemności; przeciwnie, mieliśmy na celu pożytek, poszliśmy bowiem zbierać ludowe pieśni. Znalazło się tego dość, a z jednej piosenki napisałem już w podr&oacute;ży małą kompozycję. 
 Obecnie dużo os&oacute;b z Zakopanego wyjechało. Towarzystwa mam bardzo mało, tym łatwiej więc mi przyjdzie praca nad moim koncertem. Chciałbym bardzo napisać tu ostatnie dwie części &ndash; pierwsza bowiem jest już skończoną. Duża to robota! Zajmuje 80 stronnic papieru. Jeżeli ta kompozycja zupełnie się uda, to mi od razu może zrobić sławę. Daj Boże! 
 Kerntopf zapewne w tych dniach pośle Ci sto rubli. Pisał do mnie, że chwilowo jest w kłopotach i dlatego się sp&oacute;źni nieco, ale sądzę, że Tobie, drogi Ojcze, niewielką ta zwłoka zrobi r&oacute;żnicę. 
 Niedawno spotkał mię mały zaszczyt. Jakiś Niemiec napisał do mnie list z prośbą o przysłanie mu mojej biografii, a to w celu umieszczenia jej w jakimś słowniku muzycznym. Dowodzi to już pewnego uznania za granicą. 
 Dziękuję Ci, m&oacute;j Ojcze, z całego serca za to przywiązanie i opiekę, jakimi otaczasz Fredzia. Ty mu naprawdę i ojca, i matkę teraz zastępujesz. Jakżebym ja chciał wywdzięczyć Ci się za to. 
 Za tydzień, a najdalej za 10 dni zn&oacute;w napiszę &ndash; teraz ten liścik kończę, całując najserdeczniej Twoje drogie ręce, mego syneczka i całą rodzinę 
 Ignacy ",
1137,['Ignacy Jan Paderewski'],['Helena Górska'],Kraków,,1884-09-18,1884-09-18,"Kraków, 18 września 1884",Do Heleny Górskiej," List m&oacute;j do Dziutusia poświęcony jest gł&oacute;wnie Żeleńskiemu, a ten zapewne Modrzejewska wypełni. Chcę Pani bowiem donieść, jakie wrażenie ona na mnie wywarła. Wrażenie jak najlepsze! Oddziaływała ona na mnie jak fizjonomia Malcz[ewskiego], tylko w wyższym stopniu. To jakby tęcza &ndash; tyle w niej barw i tyle pogodnego uroku. A jaka dobra! Dowiedziawszy się o moim zamierzonym koncercie w Krakowie, sama ofiarowała mi sw&oacute;j udział, dodając przy tym: &bdquo;a czy panu przeszkadzać nie będę?&rdquo;. Chyba nie &ndash; bo teraz mogę być pewnym, że się koncert powiedzie. 
 Żadnych jeszcze przygotowań do koncertu nie robię. Mam czasu dosyć, gdyż prawdopodobnie przed pierwszym [października] za mało będzie publiczności, a im p&oacute;źniej, tym lepiej. Tymczasem zajmę się moim nieszczęśliwym Finałem i postaram się przepisać partyturę, bez kt&oacute;rej wykonanie koncertu we Lwowie, dokąd otrzymałem od Galla zaproszenie, nie mogłoby przyjść do skutku. 
 Opr&oacute;cz Andante napisałem jeszcze mały kawałeczek Z tatrzańskich motyw&oacute;w , kt&oacute;ry Żel[eńskiego] zachwycił. Będzie on drukowany w &bdquo;Echu&rdquo;, proszę mi więc donieść, jak się Państwu podoba. 
 Polska gościnność zaczyna mi już dokuczać. Na dziś otrzymałem aż dwa zaproszenia na obiad: do pani Zaleskiej i do Żeleń[skich]. Wiecz&oacute;r także mam zajęty &ndash; z pracy dziś nic nie będzie. Szkoda, że jedzenie nie jest moją specjalnością! 
 Nic nie wiem, co się z Państwem dzieje. Wprawdzie wina w tym moja, ale tym niemniej [ sic! ] bardzo mi przykro. Jeżeli Pani znajdzie chwilkę wolnego czasu, to proszę mi zaraz o wszystkim napisać, a o zdrowiu najpierwej. 
 Muszę jeszcze iść do Krzyżanowskiego, Bylickiego, a o pierwszej na jeden z obiad&oacute;w, dlatego więc m&oacute;j zajmujący list kończę. 
 Mieszkam w Polskim Hotelu przy ulicy Floriańskiej. 
 Cioci serdeczne pozdrowienia, Ciapci uścisk przesyłam 
 Paderek 
 &nbsp; 
 [PS] Czy projekt przyjazdu do Krakowa nie uległ zmianie? Czy gratyfikację Dziutuś dostał? Jak zdrowie? ",
1138,['Ignacy Jan Paderewski'],['Jan Paderewski'],Kraków,,1884-09-25,1884-09-25,"Kraków, 25 września 1884",Do Ojca," Drogi Ojcze! 
 W ostatnich dniach pobytu w Zakopanem tak byłem zajęty, że na odpowiedź na Tw&oacute;j list zdobyć się żadną miarą nie mogłem. Tutaj jestem już od tygodnia, za tydzień daję koncert, a ponieważ mam dużo dobrych znajomych i r&oacute;wnież wiele przedkoncertowych zajęć, dopiero więc dziś znajduję chwilkę na gawędkę z Tobą. 
 Smutne to wieści, kt&oacute;re mi przesyłasz. Nie wiedzie się Tobie &ndash; ciągłe zmartwienia i zawody Cię spotykają. Takim najczęściej bywa los uczciwego człowieka, kt&oacute;ry mając w życiu możność zrobienia majątku, nie korzystał z tego i na starość zostawił sobie tylko... zadowolenie z sumiennego wypełnienia obowiązk&oacute;w. To mało, bardzo mało, zwłaszcza gdy się ma dzieci, kt&oacute;re jeszcze długo wychowywać potrzeba. 
 Chciałbym Ci być pomocnym, ale w tych warunkach sam niewiele mieć mogę. Kompozycja dużo pieniędzy nie przynosi. Widzę to i dlatego myślę zwr&oacute;cić się ku fortepianowi, nie zaniedbując naturalnie kompozycji. Mam zamiar zamknąć się w Wiedniu na jakie 8 lub 10 miesięcy, pracować nad fortepianem dużo i potem rozpocząć na większą skalę koncertowe występy. Więcej czasu mi nie potrzeba, a jeżeliby tylko Fredzio do czerwca lub lipca m&oacute;gł u Ciebie zabawić, to byłbym zupełnie spokojnym. 
 Piszę obecnie trzecią część do koncertu i może za dwa tygodnie wszystko już będzie gotowe. Za tydzień prawdopodobnie odbędzie się m&oacute;j koncert ze wsp&oacute;łudziałem znakomitej artystki dramatycznej, pani Modrzejewskiej. Z tego powodu liczę na niezłe powodzenie, a czy będzie i uznanie &ndash; o tym się przekonamy, bo Ci krytyki prześlę. 
 W Warszawie chciałbym być w zimie, lecz jeżeli się zabiorę do pracy w Wiedniu, to w takim razie odłożę już sw&oacute;j przyjazd aż do lata. 
 Czy Kerntopf już pieniądze przysłał? Mieszkam: Ulica Ś[więte]go Jana N 21 u pana Niedzielskiego, o odpowiedź proszę. 
 Całuję Twe drogie ręce. Fredziusia mi ucałuj. Całą rodzinę serdecznie ściskam 
 Ignacy ",
1139,['Ignacy Jan Paderewski'],['Helena Górska'],Kraków,,1884-09-27,1884-09-27,"Kraków, 27 września [18]84",Do Heleny Górskiej," Nie bez zdziwienia wyczytałem w warszawskich dziennikach wiadomość, że Dziutuś wystąpił w T[owarzystwie] M[uzycznym]. Jakie do tego były pobudki &ndash; nie wiem &ndash; sądzę jednak, że to było poczciwe ustępstwo na rzecz biednej naszej sztuki. Teraz może nawet i porządny kwartet da się zorganizować. Poczciwy Dziutuś. 
 Nie uwierzy Pani, ile mi brak Waszego towarzystwa uczuwać się daje przy mojej bazgraninie. Gdy cośkolwiek pisać zaczynam, jak na przykład teraz Rondo do Koncertu , obawiam się, ażeby Wasza krytyka tego nie potępiła, bo choć mię tu bardzo chwalą, to jednak zdanie Wasze jest wyrocznią. 
 Zacząłem Rondo &ndash; drugi temat jest bardzo prosty i brzmi wcale ładnie &ndash; nie wiem tylko, czy się Wam podoba. Dlatego w przyszłym liście skreślę go w skr&oacute;ceniu i poproszę o prędką odpowiedź. Nie napiszę tego pośpiesznie bardzo, gdyż teraz grać muszę dużo, a przy tym Ż[eleński] ze swoim Konradem strasznie mi wiele czasu zabiera. Jakie ten człowiek okropności w instrumentacji czasami pisze! Aż strach pomyśleć, że to mogło było w partycji pozostać. Ale to tajemnica, nieprawdaż? 
 Podobno bilety na m&oacute;j koncert idą wcale nieźle. Może będę miał ze trzysta reńskich. Przyda mi się to jak nigdy... Ponieważ gram dużo, zdaje mi się więc, że będę na koncercie wcale porządnie bębnił, tylko fortepian jest okropny. Twardy, surowy, a głośny taki, że żadnego piano wydobyć z niego nie można. 
 O koncercie Dziutusia m&oacute;wią wszyscy, że się dobrze udać może. Trzeba tylko z tydzień tu posiedzieć, trochę wizyt porobić i potem... &ndash; zagrać. Modrzejewska podobno już przyjechała &ndash; nie widziałem jej jeszcze. Za to wczoraj spotkałem dwie Hajoty, kt&oacute;re tu podobno kilka dni zabawić mają. Nie zazdroszczę Pani nowego przyjaznego stosunku. 
 Adres m&oacute;j obecnie uległ zmianie. Mieszkam u Niedzielskiego: ulica Ś[więte]go Jana N 21. Tam więc proszę listy przesyłać, naturalnie jeżeli łaska. 
 Jakże tam włosy Pani i humor pana Władysława? Na odpowiedź czekam. Tymczasem pa[dam] do n&oacute;g całemu domowi 
 Paderek 
 &nbsp; 
 [PS] Singer pozdrowienie zasyła. ",
1140,['Ignacy Jan Paderewski'],['Helena Górska'],Kraków,,1884-10-09,1884-10-09,"Kraków, [po 3 października] [18]84, poniedziałek",Do Heleny Górskiej," Z listu Dziutusia dowiedziała się Pani już o powodzeniu moralnym mego koncertu. Teraz więc wypada mi tylko donieść o przyjęciu, jakiego doznałem ze strony krytyki. &bdquo;Reforma&rdquo; (Steibelt) napisała o mnie bardzo pochlebnie, ale zarazem tak spokojnie, że ją o szczery zachwyt posądzić nie można. Za to Bylicki w &bdquo;Czasie&rdquo; wypłatał mi figla, kt&oacute;rego mu nigdy nie wybaczę. Państwo wiecie o tym, że Mod[rzejewskiej] o wsp&oacute;łudział nie prosiłem, że sama mi się poczciwie ofiarowała &ndash; było to wiadomym i Byli[ckiemu]. Nie podobało mu się widocznie powodzenie moje, bo pisząc krytykę pod tytułem Koncert J. Pader [ewskiego], rozpoczął od tych sł&oacute;w: &bdquo;Imię p. Mod[rzejewskiej] posiada tę magiczną siłę, że publiczność dowiedziawszy się o jej występie w kon[cercie] P[aderewskiego], szczelnie zapełniła salę. Artystka tyle hojna w popieraniu artyst&oacute;w wsparła talent, kt&oacute;remu wszyscy rokują świetną przyszłość&rdquo;. Dalej następują takie np. nonsensa, jak to, że &bdquo;P[aderewski] zaledwie kilkanaście utwor&oacute;w napisał&rdquo;, wtedy gdy już 30 przeszło jest wydrukowanych. Byłaby ta złośliwość dla mnie dziwnie niepojętą, gdyby nie ogłoszenie Komitetu War[szawskiego] T[owarzystwa] M[uzycznego], kt&oacute;re opiewa, że pomiędzy znakomitymi artystami polskimi zaproszonymi na występy znajduje się i pan B[ylicki]. Kochany ten krytyk tak teraz zmienił swoje poglądy na mnie, że nie pozwolił w &bdquo;Czasie&rdquo; na wydrukowanie artykułu Żel[eńskiego] o mnie, skreślonego bardzo ciepło i sympatycznie. Obeszło mię to trochę, ale dziś jestem nieco pocieszony, gdyż wszyscy moi znajomi powiadają, że B[ylicki] gałgan. 
 Koncert przyni&oacute;sł mi 434 guldeny na czysto. Jest to doch&oacute;d, kt&oacute;ry przeszedł moje oczekiwania. Niestety, będę musiał sporą jego cząstkę przejeść w Krakowie, gdyż przyjmuję udział w koncercie Adam[owskiego], kt&oacute;ry za trzy tygodnie ma się odbyć. Trudno jednak odm&oacute;wić temu dobremu chłopcu. 
 Od jutra zamykam się i pracuję nad koncertem. Chcę go koniecznie tutaj skończyć i nawet przepisać. Jak się Dziutusiowi drugi temat podoba?... 
 Niech mi Pani wybaczy moją śmiałość. Przesyłając Pani tę sumkę, proszę o łaskawe opłacenie polisy, na kt&oacute;rą około 20 października termin przypada. Jeszcze raz Panią bardzo przepraszam. 
 Do Wacia piszę. Cioci i Dziutusiowi serdeczne pozdrowienia załączam. Pani Zaleska i jej rodzina zasyłają ukłony. 
 Paderek&nbsp; ",
1141,['Ignacy Jan Paderewski'],['Helena Górska'],Kraków,,1884-10-12,1884-10-12,"Kraków, [po 12 października] [18]84",Do Heleny Górskiej," Dawno już do Pani nie pisałem, dawno i od Pani nie miałem listu. Wiem, że Pani jest mściwą, toteż nie tyle Jej, ile sobie się dziwię, że mogłem nie pisać tak długo. Wszystko jednak ma swoją przyczynę i moje milczenie mieć ją także musiało. Oto po prostu było mi wstyd pisać wtedy, gdy do Ronda z Koncertu zaledwie kilka takt&oacute;w w partycji napisanych, a reszta zbitą, bezładną masą koziołki w m&oacute;zgu wywraca. A teraz?... A c&oacute;ż? Teraz także nie jest lepiej... z Koncertem . Za to sam zyskałem tyle, że się już nie wstydzę, że mam bezczelność napisać: jestem pr&oacute;żniakiem &ndash; a co gorsza &ndash; niezdarą. 
 Ta relacja zapewne wystarczy za wszystko, cokolwiek m&oacute;głbym Pani o sobie napisać. Co prawda, niewiele więcej, nawet pod przymusem, dałoby się powiedzieć. Żyję jak każdy przeciętny krakowianin: jem, piję w godzinach og&oacute;lnie przyjętych, a sypiam także, o ile to jest w mojej mocy... Czasami bawię się! Wczoraj na przykład byłem na dwu wieczorach, tj. na imieninach smarkatej Jadzi i na klerykalnej herbatce u błogosławionego Dyonizego. &Agrave; propos tych państwa muszę donieść, że oboje ci państwo serdeczne zasyłają Pani ukłony, a pierwsza nawet i wym&oacute;wki: czemu Pani jej nie odpowiedziała?... 
 Przed chwilą wyraziłem się, że nic nie mam do doniesienia, zapomniałem jednak, że to w przeszły piątek odbył się wieczorek T[owarzystwa] M[uzycznego]. Tak, tak &ndash; odbył się wieczorek i było na nim, proszę Państwa, przeszło 500 os&oacute;b. U nas to tak w Krakowie bywa! Wykonano kwartet Brahmsa, do kt&oacute;rego wykonania &bdquo;skutecznie się przyczynił p. Adamowski&rdquo; (tak jedna z krytyk opiewa). &bdquo;W dalszym ciągu p. Paderewski bardzo pięknie odegrał Barkarollę (mały, ale udatny utw&oacute;r) młodego warszawianina Rutkowskiego, wdzięcznego Krakowiaka Noskowskiego i Humoreskę Żeleńskiego &ndash; z fortepianowych utwor&oacute;w tego autora, rzecz bezwarunkowo najlepszą &ndash; nad program zaś na powszechne żądanie publiczności Walca swej kompozycji&rdquo;. Widzi Pani, jak to wiele wiadomości. A tu jeszcze przybywa jedna... 
 Dziś byłem razem z Wysockim, przez kt&oacute;rego posyłam Pani trzy mydła, z Adamowskim i Miłoszem Kotarbińskim w Wieliczce. Bardzo tam ładnie, niemieckie nadpisy czarujące &ndash; bez żartu zaś chwilami byłem rzeczywiście zachwyconym. Ze wszystkich jednak wrażeń tylko jedno jest najtrwalsze i prawdziwie silne: wrażenie drożyzny. Kosztowała nas ta przyjemność po 13 gulden&oacute;w na osobę. 
 Jutro odbędzie się koncert Pachmanna. Ma to być fenomenalny gracz! Usłyszę, obaczę &ndash; opiszę. 
 Dziś kończę list m&oacute;j serdecznym pozdrowieniem dla Was wszystkich i zapewnieniem, że mam mocne postanowienie jutro zabrać się do rzetelnej pracy 
 Paderek 
 &nbsp; 
 [PS] Mam do Państwa prośbę. Jeżeli Koncertu nie dokończę, a w Wiedniu nie będę, albo też będę kr&oacute;tko, to przyjadę do Warszawy popracować trochę nad zaczętymi rzeczami. Czy mi Państwo nie odstąpicie tego zbytecznego pokoiku?... Przy Was tak się dobrze pisze &ndash; Dziutuś ma takie dobre figielki &ndash; a koncepta? Ten ostatni o Bylickim i Machmudzie jest godnym Legii Honorowej. Podziękuję mu za list za parę dni. C&oacute;ż więc? Przyjmiecie Państwo sublokatora na czas ukończenia koncertu i napisania orkiestrowej Suity ? Potem może dam koncert. ",
1142,['Ignacy Jan Paderewski'],['Jan Paderewski'],Wiedeń,,1884-11-01,1884-11-01,"Wiedeń, 1 listopada 1884",Do Ojca," Drogi Ojcze! 
 Czekałem w Krakowie na Tw&oacute;j list, czekałem nawet umyślnie o dzień jeden dłużej i nareszcie, nie doczekawszy się, wyruszyłem w drogę. Jestem w Wiedniu od wczoraj i już rozpocząłem wizyty, kt&oacute;rych wiele będę miał do zrobienia. Dotychczas nic nie wiem pewnego, jednak przypuszczam, że jeśli rezultat tych wizyt będzie pomyślnym, to tutaj parę miesięcy zabawię i oddam się rzetelnej pracy. Idzie mi gł&oacute;wnie o to, czy tu znajdę prędko lekcje i spos&oacute;b utrzymania. Mam parę list&oacute;w, jeden do ministra Dunajewskiego, może więc to na coś mi się przyda. 
 Tymczasem kończę m&oacute;j koncert, szkicuję fortepianowe kawałki, bo te najpewniej przyniosą mi trochę pieniędzy, i... niepokoję się o Fredzia i o Ciebie. Miesiąc już mija, a ja nie mam listu. Co to ma znaczyć? Czyżby moje listy nie doszły? Pisałem, posłałem recenzje z moich występ&oacute;w. Listy były dość pokaźne, grube &ndash; może więc po drodze przypadły komu do smaku... Dziś r&oacute;wnież posyłam Ci, Ojcze, wycinki z krakowskich dziennik&oacute;w. One Ci nie sprawią przykrości. Żałuję tylko, że nie mogę Ci przysłać trochę wiadomostek o sobie drukowanych i w warszawskich dziennikach. Są tam niekt&oacute;re wzmianki bardzo, a bardzo pochlebne. Praca moja nie jest bez owoc&oacute;w, a ludzie nie szczędzą jej uznania. Nie dziw się, m&oacute;j drogi, że ja coraz więcej do pracy nabieram ochoty. 
 Ja wiem o tym, że majątku nie zrobię, że mi nie zawsze na wygodne życie wystarczy, ale pracować będę z zapałem, z miłością dla sztuki i kraju, kt&oacute;rego nie chcę być najgorszym synem. 
 Wiedeń podobał mi się. Piękniejszy on od Berlina i Petersburga, a przy tym i sympatyczniejszy. Pełno tu gmach&oacute;w wspaniałych, publicznych i prywatnych, a wszystkie takie jakieś miłe i wesołe, zupełnie inne niż w tamtych dwu stolicach. Ruchu nie ma tu więcej, bo i ludności mniej nawet, ale kędy się obr&oacute;cisz, raźno jakoś i przyjemnie. Czy mi tylko tak długo będzie?... 
 Od wczoraj tu jestem, a już miasto wcale nieźle poznałem. Obejrzałem galerię obraz&oacute;w, oglądałem kości&oacute;ł Świętego Szczepana, jeden z najpiękniejszych gotyk&oacute;w w świecie, dalej widziałem Uniwersytet, wł&oacute;czyłem się po mieście, pisałem koncert &ndash; no! i listy piszę. Jak widzisz, nie tracę czasu. 
 Wiedeń dla Polaka powinien być najsympatyczniejszą ze wszystkich stolic Europy, a to z tego względu, że tu rodacy nasi, choć mają nieprzyjaci&oacute;ł, ale mają i siłę, i wpływy &ndash; lekceważyć ich tutaj nikt nie śmie. Może to dlatego i ja się tu czuję jak u siebie, jak na swoich śmieciach. Daj mi Boże z tych śmieci jakieś ziarno wydobyć!... 
 Jutro idę do kilku tutejszych znakomitości. Jednej z nich, Doorowi fortepianiście, podziękować muszę za pochlebne słowa, jakie niedawno napisał o moich kompozycjach, to jest o Tańcach tatrzańskich . 
 Co postanowię &ndash; o tym wkr&oacute;tce napiszę. Teraz list kończę, bo już bardzo zmęczony jestem i proszę Cię bardzo, m&oacute;j jedyny, o prędką odpowiedź. Adres: Autriche &ndash; Vienne &ndash; poste restante. Fredzia i Ciebie po tysiąc razy ściskam. Mamy ręce całuję, Maniusię także 
 Wasz Ignacy ",
1143,['Ignacy Jan Paderewski'],['Helena Górska'],Wiedeń,,1884-11-04,1884-11-04,"Wiedeń, 4 listopada 1884",Do Heleny Górskiej," W czwartek rano wyjechałem nareszcie z Krakowa, sp&oacute;źniwszy się, naturalnie, na pociąg, tak że dopiero w Trzebini bilet mogłem opłacić; w czwartek wieczorem byłem już tutaj, w Hotelu &bdquo;Zur ungarischen Krone&rdquo;. Mieszkania dotychczas nie znalazłem, choć ciągle szukam. Te, kt&oacute;re widziałem, były albo za ciasne, albo za ciemne, albo też za &bdquo;wonne&rdquo; &ndash; wszystkie zaś za drogie. Szukam więc dalej, szukam i czekam, czeka i m&oacute;j koncert. Tym razem poczciwina nie wyczekuje już natchnienia. Temata są, plan gotowy, idzie tylko o to, bym miał fortepian i przy nim wypracował solową partię. 
 P&oacute;ki byłem w Krakowie, obchodził Panią i Dziutusia m&oacute;j koncert. Pytaliście się: &bdquo;A co? A jak? A czy już skończony?&rdquo;. Teraz pewnie ciekawiście wiedzieć, co ja tam porabiam. Jak już powiedziałem, szukam mieszkania, a poza tym robię wizyty z dość mi właściwą wstrzemięźliwością. Jednakże, jak na mnie i jak na kr&oacute;tki czas, zrobiłem ich już sporo. 
 Przede wszystkim byłem u Leszetyckiego, kt&oacute;ry mię przyjął z nadspodziewaną serdecznością. Na pierwszej wizycie zabawiłem cztery godziny i grałem bez liku &ndash; tylko swoje rzeczy. Wszystko mu się podobało. O Album majowyem powiedział, że to są kompozycje rozmyślnie dla jego żony napisane, a Wariacje &ndash; ku wielkiej radości Dziutusia &ndash; nazwał &bdquo;ein Meisterwerk&rdquo;. Zdaje mi się, że to były słowa szczere, że wierzyć im można, bo L[eszetycki] widocznie jest entuzjastą i nawet dość serdecznym. Obiecał on mnie zapoznać z całym tutejszym światem muzycznym, wyrobić bezpłatnie fortepian od B&ouml;sendorfera, no! i dawać na fortepianie lekcje. Z tej jego uczynności będę skwapliwie korzystać. Nie robiłem nigdy porządnych studi&oacute;w fortepianowych, a od niego wiele się jeszcze mogę nauczyć. Jutro idę z L[eszetyckim] do Musik-Vereinu, na jakieś posiedzenie, gdzie mają być wszyscy tutejsi muzycy. Ciekawym tych figur bardzo. 
 Byłem u Brahmsa, lecz go nie zastałem, byłem u Epsteina &ndash; r&oacute;wnież bezskutecznie; tylko Doora zastałem w domu i ten mię bardzo grzecznie powitał. Zna on już niekt&oacute;re moje rzeczy, a o Album tatrzańskim nawet krytykę jakąś pisał. Musi to być Żyd, bo nawet parę wyraz&oacute;w umie po polsku, np. &bdquo;meine Mutter jest Polke&rdquo;, m&oacute;wi doskonale... Pr&oacute;cz wymienionych ichmości&oacute;w poznałem tu także młodego kompozytora Sch&uuml;tta. Jest to niby Moskal, z Petersburga rodem, ale włada kazionną mową nie o wiele lepiej niż ja &bdquo;Staat[s]sprache&rdquo;. Talent jego sympatyczny, choć niezbyt indywidualny, w każdym razie niepośledniej miary. Pisał on już kwartety, koncerta, tria itd... Dziś poznałem go jako dyrygenta ch&oacute;r&oacute;w w Wagner- -Verein &ndash; dyrygował doskonale i widocznie ma dobry materiał, bo ch&oacute;ry śpiewały znakomicie. Takiego ch&oacute;ru nie słyszałem w Berlinie. Ale też to dziwny jest &bdquo;Wagner-Verein&rdquo;. Śpiewano tam Bacha, Vittoria, Palestrinę, Orlando di Lasso &ndash; a bayreuth&rsquo;ckiego [ sic! ] Mistrza jakąś malutką, solową melodię. 
 O ile mi się zdaje, produkcje muzyczne stoją tu pod wieloma względami wyżej niż w Berlinie. Kwartet&oacute;w stałych jest kilka, a każde z tych zebrań&nbsp;zapowiada jakąś nowość, nie tak jak Joachim. W programach koncert&oacute;w filharmonicznych, kt&oacute;re są już zapowiedziane, r&oacute;wnież widnieje pewna skłonność do postępu &ndash; wsp&oacute;łczesnych kompozytor&oacute;w jest tyluż co i starych. Orkiestra tutejsza o ileż lepsza od berlińskiej, a opera &ndash; znakomita. 
 Widziałem tu Roberta Diabła i przekonałem się, że Wagner niezupełną miał słuszność. Meyerbeer, należycie interpretowany, jest psychologiem głębokim &ndash; ba! nawet poetą. Wprawdzie jest on Żydem, ale czyż po poetyckich, świetlanych szatach Heinego egipskie baranki nie łażą? 
 Wiedeń w og&oacute;lności bardzo mi się podobał. Od pierwszej chwili czułem się tu jak u siebie, obeznałem się z miastem prędko i dziś nawet rzadko policjant&oacute;w o informacje proszę. W og&oacute;lności Wiedeń wobec Berlina wydaje mi się jakby pan z pan&oacute;w wobec parweniusza. Ale ten &bdquo;pan z pan&oacute;w&rdquo; ma swoje wady &ndash; drogi jest szalenie. Guldeny zupełnie tak samo lecą jak i włosy. Gdyby chociaż moja znakomita recepta na pierwsze pom&oacute;c mogła!... 
 Co u Państwa słychać?... Proszę o odpowiedź poste restante. Dziutusiowi donoszę, że Gall dopominał się o kompozycje dla Lenchardta &ndash; nie został on dyrektorem we Lwowie. Ogłoszono konkurs. Dużo jeszcze mam do napisania o Krakowie i o innych rzeczach, alem trochę niezdr&oacute;w. Skończę już tę bazgraninkę. 
 Paderek 
 &nbsp; 
 [PS 1.] Koncert nieprędko chyba może być wykonanym. Może za kilka miesięcy, tymczasem będę się starał o lekcje. Mam nadzieję, że się parę chociaż znajdzie. 
 [PS 2.] Czy Pani nie pamięta numeru biletu na tę węgierską loterię? 
 [PS 3.] Pow&oacute;dź przepisałem jak mogłem najwyraźniej. Proszę się nie gniewać za niedbalstwo. 
 [PS 4.] Dziutusia i Ciapcię serdecznie ściskam. Cioci pozdrowienia łączę. ",
1144,['Ignacy Jan Paderewski'],['Helena Górska'],Wiedeń,,1884-11-09,1884-11-09,"[Wiedeń, 9 listopada 1884]",Do Heleny Górskiej," Fortepianu jeszcze nie mam i z tego powodu prawie nic nie robię. Napisałem wprawdzie parę piosenek i nie zinstrumentowałem jeszcze Koncertu , ale tego za pracę uważać nie mogę. Gł&oacute;wnym moim zajęciem jest chodzenie na pocztę, odbieranie stamtąd list&oacute;w, pisanie ich i odpisywanie. Pani mi pod tym względem oszczędzasz trudu, odpisywać na Jej listy nie mam możności. Widocznie Pani nie miała czasu. 
 Urządziłem się już w nowym mieszkaniu, tj. kazałem sobie przenieść kuferek z hotelu i kupiłem maszynkę do herbaty. Mieszkanie moje wysoko jest, na 4 piętrze, ale spory pok&oacute;j, widny i spokojny. W ciągu kilku godzin przesiaduje w sąsiednim pokoju Donimirski i załatwia jakieś biurowe sprawy. Parę godzin dłużej bawi jego &bdquo;urzędnik&rdquo; pan Swoboda, kt&oacute;ry za 3 guldeny miesięcznie podjął się sprawowania obowiązk&oacute;w mego nadwornego czyściciela but&oacute;w i innych części ubrania. Jutro udaję się po fortepian, będę więc miał wszystko, co mi do pracy potrzebne. 
 Z Leszetyckim rozpocznę studia w przyszłym tygodniu. Bardzo się cieszę z tego, bo przynajmniej będę zmuszonym do pracy nad fortepianową techniką. Choć raz nad mymi palcami bat zawiśnie. 
 Byłem dziś na imieninach u tego eks-Polaka. Ma on tu dwie wille &ndash; jedną odnajmuje H. Richterowi, a w drugiej sam mieszka. Świetnych zabytk&oacute;w sztuki w mieszkaniu jego nie ma, ale za to wszystko, cokolwiek komfort i wygoda objąć mogą, tam się znajduje. Willa sama bardzo ładna, ogr&oacute;d niemały, a całe trzypiętrowe mieszkanie on z dwojgiem dzieci i guwernantką zajmuje. Mają tylko pięć fortepian&oacute;w, organki i... bilard. Jest na czym grać! Jest tam i komu grać także. Pr&oacute;cz pana, dzieci i guwernantki mieszka tam i pani Stepanow, jakaś wcale piękna kobieta, nie wiem, czy kuzynka, ale dobra fortepianistka. 
 Dziś było bardzo liczne zebranie, bo Les[zetycki] obchodził swoje imieniny. Pomiędzy innymi znajdowała się także i pani D[onimirska] ze złotą przepaską na głowie. Jaka to niemiła kobieta. To jest wodna żaba zrobiona z najpiękniejszego alabastru. 
 Co słychać u Państwa? Mieszkam na Schotten Ring Nr 4. Th&uuml;r 25, 4 Stock, Wien I. 
 Ciapcię serdecznie całuję, Ani pozdrowienia zasyłam.&nbsp; ",
1145,['Ignacy Jan Paderewski'],['Jan Paderewski'],Wiedeń,,1884-11-15,1884-11-15,"Wiedeń, 15 listopada 1884",Do Ojca," Drogi Ojcze! 
 Daruj mi, że tak długo na odpowiedź moją czekać musiałeś. List Tw&oacute;j zastał mię cokolwiek chorym na żołądek. Miewałem tak straszne boleści, że nie tylko chodzić z moimi listami nie mogłem, ale nawet i do pisania nie miałem wcale ochoty. Dziś nie jest jeszcze dobrze. B&oacute;l głowy ogromnie mi przy tym dokucza. Do doktora żadnego nie idę, bo może to i samo przejdzie. 
 W pierwszych dniach mego tu pobytu zawarłem bardzo dużo znajomości, przeważnie śr&oacute;d muzyk&oacute;w. Znam już większą część profesor&oacute;w tutejszego konserwatorium, trochę literat&oacute;w muzycznych itp. Profesorowie tutejsi nie są to geniusze, nawet talentami imponować nie mogą, mają jednak tę wielką zaletę, że są dobrze wychowani i uprzejmi ludzie. Zbliżyłem się tu z Leszetyckim. Jest to niegdyś nauczyciel, a obecnie mąż owej znakomitej pani Essipow, fortepianistki. Człowiek to miły i wykształcony, a co najważniejsze, że znakomity nauczyciel &ndash; może najlepszy obecnie, a przy tym wszystkim ma wielkie wpływy i stosunki. Zdaje mi się, że będzie korzystnie dla mnie, jeżeli przez jakie parę miesięcy pobiorę u niego lekcje. 
 W og&oacute;le doznałem tu wszędzie miłego przyjęcia. Wielu muzyk&oacute;w znało już mnie z moich kompozycji. 
 Dziś otrzymałem list od Kerntopf&oacute;w, z kt&oacute;rego się dowiedziałem, że dotychczas jeszcze owych stu rubli Tobie, Ojcze drogi, nie odesłano. Przebacz mi to! Nie moja w tym wina, ale też i do poczciwych Kerntopf&oacute;w trudno mieć pretensję. Najmłodszy brat ich, J&oacute;zef, staje do wojska i z tego powodu kłopot&oacute;w i koszt&oacute;w mają oni dosyć. Za kilka dni jednakże obiecali Ci tę kwotę wysłać. 
 Przykro mi bardzo, żeś tak długo na moje listy czekać musiał, ale i tu nie moja wina, bo z Krakowa wysłałem list bardzo długi i jeszcze dłuższe recenzje. List zginął. 
 Mam już mieszkanie u jednego z dawnych znajomych, Polaka, pana Donimirskiego. Płacę niedrogo, jak na Wiedeń &ndash; 20 gulden&oacute;w miesięcznie, a mieszkam w najpiękniejszej części miasta. Pok&oacute;j duży, widny; spok&oacute;j mam do pracy, tylko, jak wszystko, moje mieszkanie ma wadę, że jest za wysoko. Muszę na piąte piętro włazić, a to praca niemała. Za to mam widok na jeden z najpiękniejszych kościoł&oacute;w tutejszych: Wotiven-Kirche. 
 Wspomniałem o drożyźnie. Rzeczywiście Wiedeń jest szalenie drogim miastem. Pieniądze tu lecą nie wiadomo na co. Wypicie filiżanki kawy czarnej kosztuje około ćwierci guldena, czyli 20 kop[iejek]. Obiady drogie strasznie, ale wino tanie &ndash; za dziesięć lub 15 cent&oacute;w, 8 lub 12 kop[iejek], wypija się w drugorzędnej restauracji sporą szklankę dobrego węgierskiego wina. Lecz temu się dziwić nie można &ndash; mają tu wina aż do zbytku. 
 Za parę dni może rozpocznę moje dalsze wizyty. Może coś tu zrobię stanowczego bardziej niż to, co dotychczas. Wtedy napiszę, dziś kończę, bo i znużony jakiś i niezdr&oacute;w jestem. 
 Fredzia, Ciebie serdecznie całuję, Mamy ręce r&oacute;wnież. Poczciwemu Dziaduniowi za pamięć dziękuję i uścisk serdeczny przesyłam. A Maniusia? Jej się także pocałunek należy. 
 Ignacy 
 &nbsp; 
 Adres: Vien I. Schottenring N 4. Th&uuml;r N 25. ",
1146,['Ignacy Jan Paderewski'],['Helena Górska'],Wiedeń,,1884-11-22,1884-11-22,"Wiedeń, [22 listopada] [18]84, czwartek",Do Heleny Górskiej," Dawno nie pisałem &ndash; niech mi jednak tego Pani ani Dziutuś nie biorą za złe. Ciężki jestem i niedołężny, bardziej niż zwykle, jakiś ciężar melancholii mnie przygniata. Pracować nie mogę, bo nawet uformowanie najzwyklejszego zdania połączone jest z niemałym umysłowym wysiłkiem. Przejdzie to zapewne, przejdzie jak wiele smutk&oacute;w i radości, jak wiele objaw&oacute;w apatii i energii przechodzi, lecz nim to nastąpi, wiele czasu na marne p&oacute;jdzie i, jak na Wiedeń, za dużo pieniędzy. 
 Koncert [fortepianowy] coraz bardziej mnie irytuje. Już był prawie skończonym &ndash; pozostawała tylko do napisania Coda w ostatniej części i uzupełnienie instrumentacji w części pierwszej. Na nieszczęście mama Muza umarła, wydawszy na świat chorą dziecinę, a macocha krytyka poczęła się nad maleństwem znęcać i w końcu pogrzebała ją żywcem &ndash; ot! prawie zupełnie tak postąpiła jak pani Michalska, o kt&oacute;rej czytałem w &bdquo;Kurierze&rdquo;. Teraz przystępuję do Finale jak do rzeczy rozpoczętej dopiero w pomyśle &ndash; stracę więc nad nim dużo czasu &ndash; a czy to się opłaci, nie wiem, bo i w pierwszej części wiele bardzo szczeg&oacute;ł&oacute;w trzeba zmienić lub zupełnie wyrzucić. Co mnie w tej pracy pociesza i nawet krzepi, to jest zawziętość i up&oacute;r, kt&oacute;re się jeszcze we mnie nigdy tak silnie nie objawiły. Pracuję &ndash; choć nie mam ochoty, piszę &ndash; choć nie mam myśli, ba! nawet usiłuję myśleć &ndash; choć w głowie pusto. 
 Dziutuś się dziwi, że ja chcę brać lekcje od L[eszetyckiego], i powiada, że musiał on mię oczarować. Niestety! Od czasu gdy poznałem bliżej panią Hajotę, na wszelkie męskie i niewieście wdzięki stałem się nieczułym; wszystko, co czaruje, nie ma dla mnie uroku, z wyjątkiem chyba rzeczy pożytecznych, na kt&oacute;re m&oacute;j rozsądek jest trochę wrażliwym. U L[eszetyckiego] muszę się trochę pouczyć, raz dlatego, że jako fortepianista potrzebuję gł&oacute;wnie bata, a po wt&oacute;re &oacute;w bat ma, moim zdaniem, bajeczne doświadczenie. Wczoraj miałem pierwszą lekcję, po kt&oacute;rej przyszedłem do przekonania, że będę musiał bardzo wiele pracować. Może mi to się na coś przyda. 
 Z gazet dowiaduję się, że Dziutuś będzie wkr&oacute;tce w Krakowie. Zapewne przyjedzie już po swoim koncercie i będzie m&oacute;gł zabawić trochę dłużej. Jaka szkoda, że ja teraz zbyt jestem biedny w czas i pieniądze, by m&oacute;c się z poczciwą małpą towarzyską zobaczyć. Ale w lutym lub w marcu zobaczymy się w Warszawie &ndash; może ja będę m&oacute;gł koncert m&oacute;j tam zagrać. 
 O listy proszę, do Dziutusia do Krakowa napiszę. 
 Paderek ",
1147,['Ignacy Jan Paderewski'],['Jan Paderewski'],Wiedeń,,1884-11-23,1884-11-23,"Wiedeń, 23 listopada 1884 ",Do Ojca," Drogi m&oacute;j! 
 Stosownie do Twego życzenia odpowiadam kr&oacute;tko, kilkoma tylko słowy, i donoszę, że mi jest już dobrze. Obeszło się bez apteki i doktor&oacute;w, bo pomogło lekarstwo domowe, kt&oacute;re tym razem mało kosztowało &ndash; cierpliwość. 
 Mam dużo pracy. Dostałem zam&oacute;wienie od redakcji &bdquo;Echa&rdquo; na kompozycje fortepianowe i od księgarza krakowskiego, Krzyżanowskiego, na pieśni, a ponieważ pieniędzy na pobyt tutaj potrzebuję, więc żądaniom obu ze skwapliwością muszę zadość uczynić. Koncert m&oacute;j jeszcze nie skończony. Zabiera mi dużo czasu i trudu, ale może B&oacute;g da, że z tego coś dobrego będzie. 
 Za wiadomości o Fredziu serdecznie dziękuję. Czy Ker[ntopf] pieniądze przysłał? 
 Ściskam i całuję Twoje drogie ręce i mego kochanego syneczka. Mamy rękę całuję i Maniusię r&oacute;wnież. Dziaduniowi ukłony &ndash; za pamięć dziękuję 
 Ignacy ",
1149,['Ignacy Jan Paderewski'],['Helena Górska'],Wiedeń,,1884-12-01,1884-12-01,"[Wiedeń, grudzień] [18]84, niedziela",Do Heleny Górskiej," Nie podziękowałem jeszcze Pani za list zawierający tyle pomyślnych szczeg&oacute;ł&oacute;w o Dziutusiowym koncercie, choć go otrzymałem prawie dwa tygodnie temu. W og&oacute;le nie pisałem dawno i z tego powodu musia[łem] bardzo, a bardzo stracić na opinii... naturalnie jeżeli miałem co do stracenia. 
 Trudno mi było pisać. Praca szła ciężko, koncert nic nie postępował, humor miałem zły, a powracająca bezsenność dobiła go [do] reszty. Grywałem wprawdzie dużo, grywałem gamy, pasaże i r&oacute;żne gimnastyczne figielki, ale to robiłem z r&oacute;wnym zajęciem, z jakim Jan szorował posadzki na Mok[otowskiej] ulicy. Przybyło mi jednak w ciągu tego czasu sporo rozmaitych szkic&oacute;w i projekt&oacute;w, kt&oacute;re rad bym wykonać i wykończyć jak najprędzej. Notowanie ich stanowiło jedną z najważniejszych przeszk&oacute;d w pisaniu ostatniej części koncertu, byłem więc zły i niezadowolony, ale teraz cieszę się z tego, bo przecież obfitość pomysł&oacute;w nie dowodzi jałowości&hellip; 
 Koncert jest już zarysowany, czyli nabazgrany oł&oacute;wkiem. W ostatnich dwu częściach nic prawie nie zmienię, chyba tylko wypełnię lub uproszczę instrumentację, za to w pierwszej trzeba będzie zmienić i wyrzucić moc straszną. Zabiorę się teraz do przepisywania partytury, głosu fortepianowego, i to dla 2 fort[epian&oacute;w], a p&oacute;źniej dam do rozpisania głos&oacute;w i będzie... aus . Potrwa to wszakże z miesiąc, bo muszę jeszcze wykończyć dwie fortepianowe kompozycje dla &bdquo;Echa&rdquo;, a właściwie dla pieniędzy, i parę pieśni. 
 Oto cały raport!... Zapomniałem tylko wspomnieć o tym, że grywam po 5 godzin codziennie i jeszcze dotychczas nie mogę powiedzieć, żebym zrobił jakiekolwiek postępy. Jestem cierpliwy, będę czekał, pracował &ndash; może się doczekam. 
 Byłem tu kilka razy na obiadach u państwa Donim[irskich], kt&oacute;rzy bardzo są na mnie łaskawi. On ma zacną duszę, wcale dobrą głowę i ogromny brzuch. Ona zaś tego wszystkiego ma za mało... szczeg&oacute;lnie głowa szwankuje. Raz na tydzień bywam u Lesz[etyckiego] i spędzam tam wiecz&oacute;r aż do p&oacute;źna w nocy. Grywamy tam z nim w bilard, co go bardzo bawi, a mnie odpowiednio nudzi. Przyznaję, że jest to bardzo miły i przyjemny dom, tylko... Ale po co mam robić plotki? Opr&oacute;cz tych dom&oacute;w byłem jeszcze dwa razy u państwa Nowińskich, kt&oacute;rzy mię zaprosili na Wigilię. Smutne będę miał święta, a właściwie nudne, bo bez moich. 
 [PS] Państwo N[owińscy], r&oacute;wnież jak i Władzio, kazali Państwa serdecznie pozdrowić. Władziuś Waciowi zasyła ukłony. 
 Proszę Dziutusiowi powiedzieć, że Gall jest już dyrygentem we Lwowie, będzie więc bardzo właściwie, jeżeli mu Dziut[uś] pośle swoje zinstrumentowane grzechy. Kto wie? Może je od &lt;...&gt; wydawca &bdquo;odkupi&rdquo;. Jak zdrowie? 
 Paderek ",
1148,['Ignacy Jan Paderewski'],['Jan Paderewski'],Wiedeń,,1884-12-05,1884-12-05,"Wiedeń, 5 grudnia 1884",Do Ojca," Drogi Ojcze! 
 W dzisiejszym liście wyraziłeś życzenie otrzymywania częstszych ode mnie wiadomości, o ile to jest w mojej możności i będzie, postaram się woli Twojej zadość uczynić. Wobec tej troskliwości Twej w opiece nad moim malcem, wobec tego trudu, jaki on Ci sprawia, byłbym doprawdy niewdzięcznym, gdybym takiej drobnostki jak przysyłanie częstych list&oacute;w nie zechciał uczynić. 
 Zdr&oacute;w jestem zupełnie i mogę pracować dosyć. Trapi mię wprawdzie bezsenność, lecz ta choroba trwa już tak dawno, że mogłem się po trosze do niej przyzwyczaić. Zresztą w g&oacute;rach, na świeżym powietrzu ona mi wcale nie dokucza. 
 Koncertu jeszcze nie skończyłem, gdyż coraz to nowy jakiś pomysł przychodzi mi do głowy i ja z niego dla dobra mego dzieła staram się korzystać, za to piszę i inne rzeczy. Obecnie wykończyłem kilka pieśni, a gdy dojdę do ośmiu, a przynajmniej sześciu, w&oacute;wczas prześlę je Krzyżanowskiemu do Krakowa dla wydania. Pr&oacute;cz tego dziś rozpocząłem szereg nowych fortepianowych utwor&oacute;w, kt&oacute;rych zapewne będzie ze sześć, ale dotychczas jest dopiero jeden. 
 Nad fortepianem pracuję sporo, gdyż chcę koniecznie dojść do pewnej doskonałości. Dla kompozytor&oacute;w jest to trudno bardzo, lecz może B&oacute;g pozwoli, że mi się to uda. 
 Niedawno grałem tu z dużym powodzeniem w gronie muzyk&oacute;w tutejszych moje Wariacje na fortepian . Wkr&oacute;tce one wyjdą z druku. 
 W początku marca chciałbym być w Warszawie i dać tam koncert. Potrzebuję pieniędzy bardzo, a może bardziej jeszcze zobaczenia drogich memu sercu istot, bo też z Warszawy do Was przyjadę. Zabawię pewnie kr&oacute;tko, gdyż tu powr&oacute;cić muszę i pracować dalej do lata. Obecnie jest to najgorętsze moje pragnienie i tylko zależy od zdrowia i od postępu mej pracy, ażeby się stało wykonalnym. 
 Dziękuję Wam, drodzy moi, za opiekę nad malcem. Dziękuję Tobie i Mamie i ręce Wam serdecznie całuję. Mego Fredziulka uściskajcie ode mnie. Manię r&oacute;wnież. Czemu to ja nie mogę stąd im nic posłać, nawet i cukierk&oacute;w oni nie dostali, aż za jakie parę miesięcy. 
 Dziaduniowi i domowym ukłony. 
 Ignacy ",
1150,['Ignacy Jan Paderewski'],"['Helena Górska', 'Władysław Górski']",Wiedeń,,1884-12-21,1884-12-21,"Wiedeń, 21 grudnia 1884",Do Heleny i Władysława Górskich," Dawno już bardzo nie miałem od Państwa wiadomości. Z &bdquo;Kurierka&rdquo; tylko dowiaduję się o og&oacute;lnym zachwycie, jaki Tua wzbudziła, a kt&oacute;ry i Państwu udzielić się musiał; o koncertach, o wieczorach na jej cześć &ndash; domyślam się więc, że zbyt wiele czasu nie macie. 
 A mnie smutno! Chwilowy zapał dla Wiednia ustąpił z konieczności przyzwyczajeniu &ndash; przyzwyczajenie ustąpi wkr&oacute;tce nudom i zapewne niedługo pobyt mi tutaj tak obrzydnie, że będę rad jak najprędzej stąd uciekać. Nie prędzej jednak to nastąpi, aż koncert m&oacute;j będzie jouable . Nie wiem, czym stracił, czy też zyskałem na zmyśle krytycznym, dość, że mi się pierwsze Allegro znacznie mniej podoba niż za miłych zakopiańskich czas&oacute;w. Rzuciłbym je z ochotą do kosza lub spalił w piecu &ndash; szczęściem dla niego kosza tu nie mam, a w piecu się nigdy nie pali. Skończy się więc na tym, że tylko je przerobię, a przede wszystkim wyrzucę pierwszą Codę , kt&oacute;ra jest zupełnie niepotrzebną. 
 Wczoraj otrzymałem list od poczciwego Korzeniowskiego, kt&oacute;ry dowiedziawszy się od Dziutusia o moich ciągłych przer&oacute;bkach, prosi, ażebym ja nie wyrzucał tylko tutti , bo mu się ono najbardziej podoba. Poczciweusz! Nie myślałem, żeby on miał tyle zapału do muzyki. Jego życzeniu stanie się zadość. 
 Muzycznych rozkoszy w Wiedniu mniej znacznie niż w Berlinie. Koncerta gorsze. Po produkcjach B&uuml;lowa z jego muzycznym batalionem, podczas kt&oacute;rych wygwizdano trochę Brahmsa za wykonanie, a może za kompozycję II fort [epianowego] Koncertu , prawie żadnego wybitniejszego koncertu nie było. Odbywają się tylko co 2 tygodnie koncerta filharmoniczne. Wykonania przepyszne, ale za to programy mało interesujące. Rzadko kiedy nowość jakąś można na nich usłyszeć. 
 Dawał koncert tu przed kilku dniami Gr&uuml;nfeld. Nie byłem. M&oacute;wiono mi tylko, że miał ogromne powodzenie. 
 Czytałem parę felieton&oacute;w &bdquo; piorun&oacute;w&rdquo; i jestem nim zachwycony. Ten człowiek ma śliczny styl, ogromny zapał, wykształcenie i wielki talent, ale ma jeszcze coś więcej &ndash; zacne i wolne od zawiści serce. Z jaką miłością wita on każdy pojawiający się talent!... Czy wielu mu podobnych można znaleźć?... 
 Za kilka dni będziecie Państwo za wsp&oacute;lnym stołem spożywali ryby. Tegoż dnia i ja dostanę od pani N[owińskiej] kawałek jakiegoś piskorza. Będzie mi jednak bardzo smutno. Dziwne to serce ludzkie! &ndash; ono nawet za talerzami przyjaci&oacute;ł tęsknić potrafi. 
 Cały dom wraz ze Stasiami serdecznie pozdrawiam 
 Paderek ",
1151,['Ignacy Jan Paderewski'],['Jan Paderewski'],Wiedeń,,1884-12-26,1884-12-26,"[Wiedeń], 26 grudnia [18]84",Do Ojca," Drogi Ojcze! 
 Chociaż Wiedeń jest katolickim miastem, nie ma tu jednak zwyczaju dzielenia się opłatkiem, a nawet opłatka nie można dostać. Oto jest pow&oacute;d, dla kt&oacute;rego, życząc Ci wszelkich pomyślności wraz z całą naszą rodziną, opłatkiem z Wami się nie łamię. Przykre miałem święta, bo i od rodziny, i od kraju tak daleko. C&oacute;ż robić?! Pocieszam się tą myślą, że tutaj czasu nie tracę, jak to się w kraju tak często zdarzało, i że Wielkanoc może będzie weselsza. Stanowczo bowiem w marcu do Warszawy przyjadę i zabawiwszy czas jakiś, do Chrolin ruszę. Tęskno mi już za Wami nie na żarty! 
 Mało mi kompozycji przybywa, a to z tego powodu, że pracuję teraz gł&oacute;wnie nad fortepianem, chcę bowiem w ciągu tych paru miesięcy poprawić trochę swoją technikę. Koncert już skończyłem, ale teraz przerabiam go na nowo, gdyż niekt&oacute;re szczeg&oacute;ły bardzo mi się nie podobają. Spodziewam się, że to będzie niezła rzecz. Może ją właśnie w Warszawie zagram z orkiestrą. 
 Bywam tutaj w kilku polskich domach, pomiędzy innymi u ministrostwa Dunajewskich. Są to bardzo mili ludzie. 
 Drogi m&oacute;j Ojcze! Raz jeszcze składam Ci życzenia serdeczne tego dobra, kt&oacute;rego pragnę dla Ciebie wsp&oacute;lnie z Tobą. Zdrowia przede wszystkim dla Ciebie i całego domu, i większego powodzenia w interessach. 
 Biednemu Fredziowi nie mogę stąd nic przysłać na Gwiazdkę. Zastąp mnie, Ojcze! Kup mu choć kilka fig! Mamy ręce całuję i r&oacute;wnież życzenia serdeczne zasyłam. Ciebie i Fredzia gorąco ściskam. Maniusię ściskam i całą dziatwę. 
 Ignacy 
 &nbsp; 
 [PS] Domowym życzenia wszelkiej pomyślności.&nbsp;&nbsp; ",
1152,['Ignacy Jan Paderewski'],['Jan Paderewski'],Wiedeń,,1885-01-10,1885-01-10,"[Wiedeń], 10 stycznia 1885",Do Ojca," Drogi Ojcze! 
 Jestem w tej chwili bardzo zajęty, piszę i przepisuję moje kompozycje, kt&oacute;re wkr&oacute;tce p&oacute;jść mają do druku, a pr&oacute;cz tego mam ciągłe wieczory i zabawy, na kt&oacute;rych dla względ&oacute;w rozlicznych znajdować się muszę. Piszę kr&oacute;tko, nie chcę bowiem pisania odkładać, bobyś był niespokojnym. Projekt przyjazdu mego do Warszawy nie uległ zmianie. Będę tam w początkach marca, lecz zabawię przynajmniej ze trzy tygodnie, chcę bowiem dać koncert i zarobić na nim, a to wymaga dużo czasu i starania. Po koncercie dopiero będę m&oacute;gł przyjechać do Chrolin, na tydzień lub dziesięć dni. P&oacute;źniej polecę w świat, bo czas drogi, a młodość ucieka &ndash; i trzeba z nich korzystać. 
 Koncert trochę przerabiam, za parę tygodni będzie zapewne skończony. Przez święta myślą byłem z Wami. 
 Fredziusia ucałuj serdecznie. Twoje ręce z wdzięcznością całuję, Mamy r&oacute;wnież. Dziatwę całą ściskam 
 Wasz Ignacy ",
1153,['Ignacy Jan Paderewski'],['Helena Górska'],Wiedeń,,1885-01-15,1885-01-15,"Wiedeń, 15 stycznia [18]85",Do Heleny Górskiej," Grałem wczoraj w tutejszym Tonk&uuml;nstler-Vereinie kilka swoich mniejszych kompozytorskich grzech&oacute;w. Podobały się dosyć, chociaż audytorium było złożone gł&oacute;wnie z początkujących i nawet &bdquo;skończonych&rdquo; kompozytor&oacute;w. Niekt&oacute;rzy winszowali mi, szczeg&oacute;lnie trzeciego numeru Wędrownych pieśni . Dla dokładności sprawozdania muszę także donieść, że grałem jak szewc. P&oacute;łtoramiesięczna praca pod kierunkiem mistrza Anetty nie na wiele mi się jeszcze przydała. Paderek przestał być młodym! Do fortepianu wziął się trochę za p&oacute;źno, palce za twarde, nerwy za miękkie. Wprawdzie ma wytrwałości sporo, ale sama tylko wytrwałość bardziej przystoi parobkowi niż artyście. Niech Pani tej uwagi nie przypisuje chorobliwemu usposobieniu. Nastrojony jestem marnie, to prawda, ale rozsądek mam zdrowy &ndash; zdrowszy niż kiedykolwiek i na dow&oacute;d przytoczę Pani zdanie stare i prawdziwe &ndash; uczyć się można tylko za młodu. W moim wieku nauka staje się już męczarnią. 
 Byłem bardzo ciekawy zdania Dziutusia o Ondričku. Przeczytałem jego krytykę w &bdquo;Słowie&rdquo; i bardzo rad jestem, że się w sądzie o tym niepospolitym wirtuozie wcale nie r&oacute;żnimy. Czytałem także i krytykę w &bdquo;Tygodniku Ilustrowanym&rdquo; &ndash; bardzo ładna, szkoda, że za kr&oacute;tka. Po tak długim milczeniu można było trochę szerzej się rozpisać. 
 W ostatnich czasach doznałem wielkiego i szczerego zmartwienia z powodu śmierci biednego Kotka. Nie byliśmy przyjaci&oacute;łmi, bo na to za małośmy ze sobą obcowali, miałem jednak dla niego prawdziwą i słuszną życzliwość i on mi się r&oacute;wnież prawdziwą życzliwością odpłacał. Umarł tak młodo. Biedny chłopiec! Musiał bardzo cierpieć. 
 Obecnie na zamku Lesz[etyckiego] zapanowała cisza. Ustały przyjęcia i zabawy, bo &bdquo;Pani&rdquo; wyjechała do Londynu. Bardzo jestem z tego powodu zadowolony, gdyż już nie tracę czasu na te niepotrzebne rozrywki, kt&oacute;re &ndash; właściwie m&oacute;wiąc &ndash; są tylko nudami. Na jednym z ostatnich wieczor&oacute;w u tych państwa produkowałem się jako odgadywacz myśli, i to z wielkim powodzeniem. Najlepiej mi się te błazeństwa udawały z samym L[eszetyckim], on zaś nie tylko niczego się nie domyślał, ale nawet rozchorował się ze wzruszenia. &bdquo;Nie mogę &ndash; powiada &ndash; znosić żadnych nadzwyczajnych zjawisk&rdquo;. 
 Konrad Wallenrod ma być stanowczo w końcu lutego wystawionym. Może byśmy się z Dziutusiem do Lwowa wybrali?... Co? Urządzono by nam koncert, więc i Pani mogłaby się przejechać. 
 Pozdrowienia serdeczne wszystkim 
 Paderek ",
1154,['Ignacy Jan Paderewski'],['Jan Paderewski'],Wiedeń,,1885-01-21,1885-01-21,"[Wiedeń], 21 [stycznia] 188[5]",Do Ojca," Drogi Ojcze! 
 Bardzo zmartwiony jestem Twoją chorobą. Wiem, że o ile zdolny jesteś troszczyć się o zdrowie drugich, o tyle o własne nie dbasz. Tym bardziej się więc niepokoję. Bądź tak dobry, pojedź do lekarza, może ta choroba przejdzie. 
 U mnie nic nowego. W Wiedniu występować z własnym koncertem nie myślę, gdyż to pod żadnym względem się nie opłaci. Publiczność nawet darmo przychodzić nie chce, krytyka r&oacute;wnież, a koszta są znaczne. Może kiedyś wystąpię w koncercie takim, kt&oacute;ry ma już wielką powagę, jak na przykład w Towarzystwie Filharmonicznym, a wtedy ten występ może mi się na coś przydać. Obecnie pracuję i trwam w zamiarze przyjechania w marcu do Warszawy, a stamtąd do Chrolin. 
 Bilety premiowe asekuruję stale i przeglądam ciągle tabelki. Na szczęście dotychczas nic nie wyszło &bdquo;ze spłat&rdquo;, ale także i nic nie wygraliśmy. Zdaje się, że do tego nie mamy szczęścia. 
 Do Matki niedawno pisałem. Dziś piszę do Ciebie kr&oacute;tko, bo nie mam ani chwili czasu, a chcę, ażeby list jak najprędzej odszedł. 
 Ściskam i całuję Twoje drogie ręce, Alfredka błogosławię, Mamy rękę całuję i Maniusię także 
 Wasz Ignacy ",
1155,['Ignacy Jan Paderewski'],['Jan Paderewski'],Wiedeń,,1885-01-30,1885-01-30,"Wiedeń, 30 [stycznia] [1885]",Do Ojca," Drogi Ojcze! 
 Domyślałem się z Twojego milczenia, że w domu musiała nastąpić przewidywana już dawniej katastrofa. Biedny staruszek przeni&oacute;sł się do lepszego świata. Wieczny Mu odpoczynek po długich latach ziemskiego trudu... 
 Dzięki Bogu, że Wy teraz wszyscy jesteście zdrowsi. Ostatni miesiąc pobytu w Wiedniu może mi przejdzie spokojniej. Miałem wprawdzie niepomyślne wiadomości o zdrowiu staruszki babki, ale nie zdaje mi się, ażeby tam było coś niebezpiecznego. 
 Za cztery tygodnie wyjadę do Warszawy i zabawię tam czas jakiś dla zebrania trochę grosza. Pracowałem tutaj gł&oacute;wnie nad fortepianem. Napisałem bardzo mało, nie mogę więc liczyć na pieniądze za kompozycje, tym bardziej że i z Koncertu , choć już skończony, nie bardzo rad jestem. Trzeba go jeszcze przerobić. 
 Przypuszczam, że mi koncert w Warszawie niezły doch&oacute;d przyniesie, a że w tym czasie mam zamiar napisać kilka drobnych fortepianowych kompozycji &ndash; zbierze się więc pewna sumka, kt&oacute;ra pozwoli mi jeszcze kilka miesięcy pouczyć się za granicą. Czuję w sobie wiele brak&oacute;w, p&oacute;ki czas, muszę je wypełnić. Z tego możesz, drogi Ojcze, wnosić, że ja bardzo zarozumiałym nie jestem. Rzeczywiście ludzie mają o mnie lepsze wyobrażenie niż ja sam. Na przykład wczoraj miałem tego dow&oacute;d. Redakcja &bdquo;Echa Muzycznego&rdquo;, dowiedziawszy się o zamierzonym koncercie w Warszawie, zapytała mię, czy pozwolę na umieszczenie swego portretu i życiorysu w tym piśmie. Bardzo to zaszczytnie, tylko za wcześnie. Za rok może się zgodzę na tę propozycję, teraz dla mnie to nie ma powabu. Lubię pochwały, bo kt&oacute;ż ich nie lubi? &ndash; tylko zasłużone. 
 Zdrowie mi nie bardzo dopisuje. Bezsenność dokucza po staremu, żołądek lichy, włosy wychodzą, zęby bolą &ndash; lecz do wszystkiego można się przyzwyczaić. Już też z moimi dolegliwościami oswoiłem się po trosze. Więcej niż zdrowie martwi mię myśl, że jeszcze w 25 latach życia nie stanąłem na tym stopniu, do jakiego z moim talentem mogłem był dojść w innych warunkach. Niepotrzebnie obejmowałem klasę w Konserwatorium i zabijałem się pracą nad innymi, wtedy kiedy było można pracować nad sobą samym. Teraz trochę p&oacute;źno, ale i tak może się coś da zrobić. Tylko wytrwałości!.. 
 Przed wyjazdem napiszę jeszcze parę list&oacute;w. Nic w nich nie będzie ciekawego, tylko wiadomości o zdrowiu. 
 Całuję Twoje drogie [ręce] i mego syneczka ściskam serdecznie. Mamy rękę ucałuj, Maniusię uściśnij. Chłopakom za pamięć o mnie podziękuj. Zuchy malcy &ndash; mamy z nich pociechę 
 Tw&oacute;j Ignacy 
 &nbsp; 
 [PS] Wszelkich pomyślności Kochany Tatusiu. Za parę dni Twoje imieniny ",
1156,['Ignacy Jan Paderewski'],['Helena Górska'],Wiedeń,,1885-02-01,1885-02-01,"Wiedeń, [luty 18]85, piątek",Do Heleny Górskiej," Po długim, za długim nawet milczeniu przystępuję dziś do pisania z przyjemnością. Niech Pani jednak nie sądzi, że ja zwykle bez przyjemności piszę &ndash; nie! Tylko zawsze się przed Panią skarżyłem &ndash; większość list&oacute;w moich była płaczliwą, rozżaloną &ndash; a dziś od żal&oacute;w i płacz&oacute;w jestem daleki. C&oacute;ż to tak zbawiennie oddziałało na moje usposobienie? Czy wykończyłem Koncert , czy też wygrałem wielki los na loterii? 
 Koncertu właściwie nie skończyłem &ndash; jest gotowy w szkicu zaledwie, a pod względem finansowym mogę się nazwać wielkim... po węgiersku. Na moją rekonwalescencję moralną złożyły się dwie przyczyny: najprz&oacute;d nadzieja prędkiego wyjazdu z Wiednia i zobaczenia drogich mi istot, a po wt&oacute;re wcale rozsądne postanowienie, kt&oacute;re po trosze dzięki uwadze Pani powziąłem. Za wiele się zajmowałem tym Koncertem i dlatego mi z nim nie szło. Byłem nadto krytyczny i zniechęcony. Obecnie przyszedłem do przekonania, że lepiej będzie, gdy cokolwiek wypocznę i p&oacute;źniej na świeżo wezmę się do roboty w Warszawie, a tymczasem zajmę się czymś innym. Tak też i postąpiłem. Koncert czeka lepszych czas&oacute;w &ndash; za to rozpoczęła się Skrzypcowa sonata . Trzecia część pierwszego Allegra już napisana, do Scherza mam pomysły, spodziewam się więc, że do Warszawy przywiozę te dwie części, a tam dopiszę trzecią. Chciałbym bardzo, żebyśmy zagrali tę Sonatę z Dziutusiem w moim koncercie. On mi da niejedną dobrą radę &ndash; będzie też m&oacute;gł zabłysnąć swymi &bdquo;figielkami&rdquo;. 
 Opr&oacute;cz tego pracuję nad Czwartym koncertem Saint-Sa&euml;nsa. Wykończę go prędko. Może się uda po moim własnym koncercie zagrać z panem Rebiczkiem? Zdaje mi się, że to już wszystko, co miałem o sobie do powiedzenia. 
 Dziutuś mi nie odpisał, czy dzieli moje zamiary względem Lwowa. Teraz jest trochę za p&oacute;źno myśleć o koncercie &ndash; Wallenrod 21 lutego będzie wystawiony. Dowiedziałem się o tym z gazet, bo kochany pan Władysław nie raczył mi odpisać. Jest zajęty &ndash; nic dziwnego. Kieruje podobno sam pr&oacute;bami. Oj! Musi mu być biedakowi gorąco. We Lwowie nie ma ani jednego porządnego śpiewaka &ndash; same operetkowe siły. 
 Otrzymałem niedawno list od Kleczyńskiego, kt&oacute;ry ogromnie mnie zachęca do dania koncertu w Warszawie. Posuwa nawet swą zachętę do tego stopnia, że obiecuje śr&oacute;d znajomych rozprzedawać bilety. Co Państwo na to?... 
 Dziutuś, naturalnie, będzie bardzo niezadowolony ze mnie. Nawymyśla mi za Koncert , skrzywi się, że tak mało zrobiłem, ale c&oacute;ż robić? Nie mam sobie nic do wyrzucenia, chyba to tylko, że starałem się za wiele. 
 Może za kilka dni zn&oacute;w napiszę, jeżeli będzie gotowa pierwsza część Sonaty . Teraz dosyć. 
 Dziutusia serdecznie ściskam. Wacusiowi za list dziękuję serdecznie. Cioci rączki cmokam z niekłamanym zapałem 
 Paderek ",
1157,['Ignacy Jan Paderewski'],['Helena Górska'],Wiedeń,,1885-02-11,1885-02-11,"Wiedeń, 11 lutego [18]85",Do Heleny Górskiej," Nie odpowiedziałem na list Pani wczoraj, przypuszczałem bowiem, że dziś odpowiedź od Żeleńskiego nadejdzie. Nie przyszła. Zdaje się więc, że o koncercie nie można myśleć &ndash; najprz&oacute;d dlatego, że czasu rzeczywiście za mało, a po wt&oacute;re &ndash; Żeleński nie m&oacute;głby się tym zająć. Wreszcie lepiej to jakoś będzie wyglądało, jeżeli my na Konrada przyjedziemy. Dziś piszę do pani Wandy z prośbą o zam&oacute;wienie mi biletu. Prawdopodobnie 19 [lutego] stąd już wyruszę. 
 Pierwsza część Sonaty postępuje. Przed wyjazdem ją na pewno ukończę i może nawet rozpocznę Scherzo , za to z finałem przeczuwam kłopot. Czy się tak &bdquo;na obstalunek&rdquo; temata znajdą?... Nie trzeba jednak przedwcześnie tracić odwagi &ndash; &bdquo;jakoś to będzie&rdquo;! 
 W Warszawie zabawię zapewne z miesiąc i chciałbym z tego czasu skorzystać. Mam na myśli Kielce, o kt&oacute;rych nam z Dziutusiem wspominał bardzo zachęcająco wielki przyjaciel głośnego posiadacza dzidy. M&oacute;wię o Sperlu. Dziutuś, kt&oacute;ry go lepiej i bliżej zna, m&oacute;głby teraz napisać, przypomnieć obietnicę i poprosić o zajęcie się koncertem. Koszta podr&oacute;ży będą niewielkie, a koncert w każdym razie z 200 rubli przynieść może. Może Pani raczy zachęcić Jego literacką mość do wystylizowania listu?!... 
 Koncert Saint-Sa&euml;nsa nieźle już idzie. Mogę go zagrać w Warszawie jako nowość. Dotychczas nikt go tam nie wykonywał, z wyjątkiem Schl&ouml;zera, kt&oacute;remu raz akompaniowałem u niego w domu. Czy Pani przyjedzie do Lwowa? 
 Pozdrawiam serdecznie wszystkich 
 Paderek ",
1158,['Ignacy Jan Paderewski'],['Jan Paderewski'],Wiedeń,,1885-02-17,1885-02-17,"Wiedeń, 17 lutego [18]85",Do Ojca," Drogi Ojcze! 
 Pojutrze myślę wyjechać z Wiednia. Po drodze zboczę na kilka dni do Lwowa, ażeby być na pierwszym przedstawieniu Konrada Wallenroda , opery Żeleńskiego. We Lwowie zabawię kr&oacute;tko i zapewne w niedzielę lub poniedziałek wyruszę do Warszawy. 
 Wszyscy znajomi zapewniają mię, że będę miał dobry koncert, jeżeli tylko zajmę się tym dobrze i zabawię czas dłuższy. Nie dziw się więc, m&oacute;j drogi, że długo na siebie czekać każę w Chrolinach. Muszę przede wszystkim podreperować zdrowie mojej biednej kieszeni. 
 Obecnie zacząłem pisać Sonatę na skrzypce i fortepian. Pierwsza część jest już prawie gotowa, dwie następne napiszę w Warszawie &ndash; koniecznie, ponieważ chcę tę kompozycję zagrać na moim koncercie. W og&oacute;le w Warszawie czeka mię masa zajęć i pracy. Wątpię, czy się ze wszystkim w ciągu czterech tygodni uwinę. W każdym razie święta spędzić musimy razem. 
 Od staruszki bardzo już dawno nie miałem listu. Nie wiem, czy chora, czy też się gniewa. Jeżeli nie jedno, to drugie, bo inaczej toby choć sł&oacute;wko napisała. Trzeba będzie do niej w lecie zajrzeć. Odwiedzę ją i zarazem ureguluję interessa niekt&oacute;re Alfredka. Dłużnicy nie myślą płacić procent&oacute;w, wypadnie więc wyegzekwować od nich całe należności. A i to mi zabierze niemało czasu. 
 Listu od Ciebie tutaj już nie dostanę, proszę na imię Kerntopf&oacute;w do Warszawy pisać. Nie wiem, gdzie będę mieszkał, z nimi jednak będę się często widywać. 
 Struny przywiozę. Ściskam Cię serdecznie wraz z drogim Alfredkiem. Mamy ręce całuję, Maniusię ucałuj, domowym pozdrowienia 
 Ignacy ",
1159,['Ignacy Jan Paderewski'],['Jan Paderewski'],Warszawa,,1885-04-17,1885-04-17,"Warszawa, 5\/17 kwietnia [18]85",Do Ojca," Drogi Ojcze! 
 Oczekiwałem długo na Tw&oacute;j list &ndash; dłużej może niż kiedykolwiek, dlatego też z wiadomościami o sobie niezbyt się spieszyłem. Dziś w kilku słowach doniosę Ci, co mię tutaj zatrzymało, resztę zaś obszernie opowiem najdalej za tydzień ustnie. 
 Na świętach nie mogłem być, ponieważ koncert m&oacute;j odbył się zaledwie w czwartek poświąteczny. Prawie do ostatniej chwili pisałem skrzypcową Sonatę , kt&oacute;rą wraz z G&oacute;rskim na koncercie wykonaliśmy. Napisałem tu także parę pieśni umyślnie dla koncertu. Jak widzisz więc, byłem bardzo zajęty. Przy tym wizyt i wieczor&oacute;w trzeba było odbyć bez liku. 
 Koncert pod każdym względem powi&oacute;dł mi się bardzo dobrze. Publiczności było dużo, krytyki doskonałe, choć nie wszystkie nacechowane zdrowym rozsądkiem, i pomimo dwustu kilkudziesięciu rubli koszt&oacute;w zostało mi jeszcze przeszło 400 rubli na czysto. Sprawiłem sobie trochę ubrania, bo byłem strasznie obdarty, zapłaciłem cząstkę dług&oacute;w i obecnie mam jeszcze ze sto dwadzieścia rubli. W niedzielę miałem jeszcze koncert w Kielcach, ale ten przyni&oacute;sł mi bardzo mało. 
 Obecnie oczekuję na przyjazd Rubinsteina, kt&oacute;ry ma tu za parę dni dać dwa koncerty. Natychmiast po jego koncercie wyjeżdżam do Was i zapewne na czas dłuższy, gdyż chciałbym tam trochę kompozycji wykończyć! Przed wyjazdem spodziewam się jeszcze od Ojca listu z wiadomością, czego Fredziowi obecnie potrzeba, bo ja bym mu to przywi&oacute;zł. 
 Ściskam serdecznie i całuję Was wszystkich 
 Ignacy ",
1160,['Ignacy Jan Paderewski'],['Helena Górska'],Chrolin,,1885-05-09,1885-05-09,"[Chrolin, 9 maja 1885] Kijewo-Briestskaja Ż[eleznaja] D[oroga]. Chrolin",Do Heleny Górskiej," Podobno wczoraj z rana wypadł tu z kuchennego pieca wielki kawał gorejącego drzewa. Uznano to za przepowiednię przybycia gościa, lecz go nie oczekiwano &ndash; bo i po c&oacute;ż? &bdquo;Jak B&oacute;g da &ndash; to i tak przyjedzie&rdquo;... Święta prawda! B&oacute;g dał &ndash; przyjechałem zdrowo, cało &ndash; nawet mię nie okradziono, bo B&oacute;g dał Cherbulieza, kt&oacute;ry przez całą noc czuwał nade mną. 
 Na stacji zamiast ojcowskiej bryczki dał B&oacute;g drabiniasty w&oacute;z, kt&oacute;remu się ucieszyłem z całą lekkomyślnością młodych kości. Drogę wyposażył B&oacute;g obficie błotem, a w tym błocie umieścił żaby. Naśmiałem się z nich serdecznie. Proszę sobie wyobrazić, że te figlarki odśpiewały mi serenadę tercjami, jak Ciocię kocham, najczyściejszymi tercjami. 
 Przed bramą spotkał mię Ojciec i brat macochy, kt&oacute;ry w braku porządniejszego pana piastuje godność ekonoma u mego rodzica. Radość była wielka. Co dziwnego? Wszak ja przybywałem, ja, najstarszy syn, szczęśliwy posiadacz majoratu... w ojcowskim sercu. Poczciwe ojczysko się popłakało, a ja spytałem o Fredzia. W tejże chwili jakaś pękata dziewica wyniosła mi jedynaka przed ganek. Zbliżyłem się do chłopca, ale widocznie nie zaimponowała mu powaga ojcowskiego oblicza, a może też wziął mię za doktora, dość, że na wstępie pokazał mi język i zawołał: &bdquo;idź sobie!&rdquo;. Chciałem go pocałować, lecz malec wrzasnął na całe gardło: &bdquo;pali się, pali się!&rdquo;. Dziadunio wtedy odezwał się poważnie: &bdquo;Fredziu, pocałuj ojca w rękę!&rdquo;. Ale Fredzio ani my[ślał] o czułościach, powiedział nam tylko: &bdquo;c&oacute;ż to, ja go będę całować jak jakiego popa!&rdquo; i poleciał targać pawia za ogon. 
 Zdaje mi się, żem spoważniał trochę. Scena powitalna sprawiła mi przykrość, przez chwilę nawet byłem dotknięty brakiem szacunku (?)... Chodziłem za chłopcem jak kwoczka za kurczęciem, lecz dotychczas jeszcze nie zdołałem go sobie ująć. &bdquo;Idź sobie!&rdquo;, pokazywanie języka i inne grymasy powtarzają się ciągle. Źle go tutaj chowano. Ur&oacute;sł bardzo, ale w przeszłym roku w zimie miał zapalenie płuc, a obecnie jest bardzo blady i szczupły. I skąd on ma mieć rumieńce?... Sypia w jednym ł&oacute;żku z dziaduniem, kt&oacute;ry, choć zdr&oacute;w i czerstwy, roli wentylatora spełniać nie może... Jada o każdej porze, gryzie czosnek i cebulę (mają to być doskonałe lekarstwa na robaki), łazi po stajniach i ogrodach &ndash; słowem, żyje jak prosię. Inteligencja jego nie rozwija się tak, jak się tego spodziewałem. Zresztą poza tym wszystkim jest mu dobrze. Jest prawym oczkiem dziadka, a lewym &bdquo;babci&rdquo; (macocha ma w sobie coś z mańkuta, więc i ona go pieści). Kochają go bardzo, zachwycają się jego dowcipami, lecz to nie wystarcza. Sam nie wiem, co z nim począć. Zabrać go nie mam gdzie, a tu zostawić, to wyrośnie na takiego cherlaka jak wszystkie dzieci mojej macochy. 
 Winienem jeszcze Pani kr&oacute;tkie sprawozdanie z rouges et noirs . Trzewiczki za ciasne, a parasol nie trzyma się na sprężynie &ndash; wszystkie pr&oacute;by z reperacją na nic się nie zdały. Za to czerwona parasolka siostrzyczki wywołała ogromną sensację. 
 Jak zdrowie, jakie projekta, co słychać? Proszę o list na gwałt! Wszystkim pozdrowienia i wszystkim &bdquo;dia&rdquo;! 
 Ignacy ",
1161,['Ignacy Jan Paderewski'],['Helena Górska'],Chrolin,,1885-05-13,1885-05-13,"[Chrolin], 13 maja [18]85",Do Heleny Górskiej," Proszę sobie nie myśleć, żeby Chroliny były jakimś cichym, spokojnym zakątkiem. W tej chwili p&oacute;łnoc się zbliża, a życie tu wre i tętni w najlepsze. Ze stacji dochodzi świst lokomotywy, na podw&oacute;rzu rozlega się żałosne wycie psa &ndash; Zagraja, kt&oacute;ry w ten spos&oacute;b dziękuje Stw&oacute;rcy za to, że mu dał bielmo tylko na jednym oku, a w ogrodzie, tuż pod oknem, wyśpiewują słowiki jakiś hymn dziękczynny za ciepło, za pogodę. 
 I wewnątrz domu nie panuje cisza. W klatce ustawionej w przedpokoju gruchają głośno gołębie, na przek&oacute;r mojej macosze, kt&oacute;ra utrzymuje, że obydwa samce. U mnie w pokoju wrzeszczy papuga i spogląda złowrogo na stary zegar, kt&oacute;ry jej spać nie daje swym majaczeniem. Pchły tańcują po podłodze, a we wszystkich pokojach &ndash; kto w Boga wierzy &ndash; chrapie. W Chrolinach w Boga wierzą wszyscy. 
 Tak tu bywa w nocy, w dzień cokolwiek inaczej. Nikt nie chrapie, pchły filutki chowają się, jakby ich nie było, słowiki milkną, Zagraj przestaje wyć, tylko z towarzyszami zaleca się do kucharek, a właściwie do szaflik&oacute;w. Zegar, papuga i lokomotywy dotrzymują planu, ale już nie zwraca się na nie uwagi. W dzień wszyscy są na podw&oacute;rzu. Ojciec monituje ekonoma, ekonom łaje karbowego, karbowy beszta parobk&oacute;w, a paw tłucze indyka... ku wielkiej uciesze Fredzia i jego pękatej niańki. W domu zostaje tylko macocha, kt&oacute;ra chwilowo niedomaga, panna Emilia, ćwicząca moją przyrodnią siostrę w sztuce milczenia, i ja, kt&oacute;ry dobijam domowego Kerntopfa. Jak Państwo widzicie, rozmaitości tu nie ma za wiele... życie gwarne, ale monotonne. 
 Od czasu mego przybycia było tu pięciu gości, lecz nieciekawych. Wszyscy w długich kapotach &ndash; trzech Żyd&oacute;w i dw&oacute;ch księży. Chyba jeden tylko Szmul Szpryc zasługuje na uwagę. Jest on bardzo popularnym &bdquo;lekarzem&rdquo; i golibrodą w okolicy, a przyjacielem naszego domu od lat 18. W ciągu tego czasu dostarczył on domowi Ojca sporo nowin, multum oleju rycynowego, wypił moc w&oacute;dki i wyrwał Ojcu tylko dwa zdrowe zęby. Do mnie tym razem przybył dla dwu przyczyn: 1 o chciał się dowiedzieć, czy będzie wojna, 2 o uważał sobie za obowiązek upomnieć się o honorarium za doglądanie Fredzia w zeszłorocznej chorobie. 
 Tyle już Pani nabazgrałem, a jeszczem nie wspomniał o najważniejszym &ndash; zaczynamy się przyjaźnić z Fredziusiem. Sypia już w ł&oacute;żeczku własnym i godzi się z tym doskonale. Wczoraj jeszcze bardzo się translokacji opierał, ale go udobruchała nowa koszula. Ani sobie Pani wyobraża, jak się bęben cieszył. Oglądał rękawy, mankiety i kołnierz i zadecydował: &bdquo;wyglądam jak walsiawski chlop&rdquo;. Przed paru dniami pogniewał się jakoś z macochą i powiedział jej: &bdquo;coś to ty taka wielka pani, dziadzina ziona&rdquo;. Zabawny chłopak. 
 W domu bieda. Ojcu z każdym rokiem dzierżawa gorzej idzie, a dzieci coraz więcej kosztują. Martwi się biedaczysko i pociesza... plastrem. Co prawda pociechy tej sobie nie skąpi. Sam ma kawałek plastra na wątrobie,&nbsp;żonie oblepił nim śledzionę, Fredziowi palce i pryszczyk na nosie, Marynia i jej guwernantka także oplastrowane. Jednakże macosze plaster jakoś nie pomaga, jutro posyłają po lekarza. 
 Ale czas już spać! Dobranoc!... Za list serdecznie dziękuję. Pojutrze zn&oacute;w napiszę. Wacka i Dziutusia serdecznie ściskam. Ch&egrave;re Tante proszę powiedzieć, że Lalewicz nieprędko przyjdzie. 
 Ignacy 
 &nbsp; 
 Co słychać, czy będzie? 
 [PS 1.] Hyperion jest to uwertura d&rsquo;Alberta, kt&oacute;ra w Berlinie miała spore &bdquo;fiasco&rdquo;. 
 [PS 2.] Za koszulki jeszcze raz całym sercem dziękuję. ",
1162,['Ignacy Jan Paderewski'],['Helena Górska'],Zasław,,1885-05-19,1885-05-19,"Zasław, 7\/19 maja [18]85",Do Heleny Górskiej," Chciałem do Pani jeszcze przedwczoraj napisać, ale Ojca mego nie było w domu, a z nim i kluczyk&oacute;w do biurka, w kt&oacute;rym się przechowują cenne materiały piśmienne. Dziś więc dopiero mogę zadośćuczynić szczerym chęciom i pogawędzić szeroko i długo, o ile czas na to pozwoli. 
 Latam za passportem. Przed paru dniami jeździłem do &bdquo;stanowego&rdquo; po świadectwo politycznej przyzwoitości, dziś udaję się tu do &bdquo;sprawnika&rdquo; po takież samo świadectwo, a za parę dni, a może nawet jutro, powlokę się do Żytomierza po wzięcie passportu od gubernatora. Koszta i trud niemały. Muszę jednak te formalności tutaj załatwić, ponieważ w Warszawie nie m&oacute;głbym już passportu otrzymać. 
 Przez cały czas pobytu w Chrolinach grywałem zawzięcie na fortepianie po sześć i siedm godzin dziennie. Studiowałem przeważnie... pięciopalcowe ćwiczenia i gamy, a obok tego fugę Bacha, Wariacje Haendla, Sonatę (op. 53) Beethovena i jedną z Etiud Chopina. Palce znacznie się poprawiły &ndash; z czasem będę grał te rzeczy bardzo porządnie. Nie pisałem nic &ndash; teraz dopiero zamierzam wziąć się do pierwszej części Koncertu i może kawałek do Warszawy przywiozę. Pierwszy temat, D-dur , jest wcale ładny i da się doskonale opracować; drugi nie ustępuje pierwszemu &ndash; sam wstęp jednak i zakończenie (drugiego tematu) wprawiają mię w niemałe zakłopotanie. 
 Fredzio zdr&oacute;w i przyjaźni się już na dobre. Chodzimy czasami do ogrodu, biegamy po ścieżkach i trawnikach, drażnimy gęsi i ogromnego indyka, zajadamy codziennie szparagi, sałatę i kwaśne mleko &ndash; słowem, używamy wszelkich rozkoszy wiejskiego życia. Na lato muszę jeszcze chłopca tutaj pozostawić, a to dla następujących przyczyn: 1 o o ile umiem ocenić całą wielkość ofiary, jaką Pani dla nas czyni, o tyle pojmuję, że przez czas wakacji miałaby Pani z nim kłopoty nie do zniesienia; 2 o musiałbym go teraz zabrać na Białą Ruś, chcąc go zawieźć do Warszawy; 3 o obecnie na taką wędr&oacute;wkę nie mam pieniędzy... a te &bdquo;cztery przyczyny&rdquo; są dostatecznym powodem zostawienia go na dwa miesiące u Ojca. W początkach września sam go Pani przywiozę. Dobrze? Trudno mi się zdobyć na jakiś wyraz podzięki za tę ofiarę, z kt&oacute;rej tak skwapliwie myślę korzystać... Och! Niech Pani wierzy, że niewdzięcznym nie będę. 
 W sobotę lub niedzielę ruszam na Białą Ruś. Czekają mię tam niemałe trudy i kłopoty &ndash; w każdym razie postaram się je prędko załatwić i 5 czerwca myślę być w Warszawie. Wieś mi nie bardzo służy &ndash; bezsenność powraca. 
 Z Żytomierza zn&oacute;w napiszę. Panią lub Dziutusia będę prosił o wysyłanie list&oacute;w od piątku &bdquo;w G[orodie] Niewiel Witiebskoj Gub[iernii]&rdquo;. 
 Jakie projekta? Wszystkim serdeczne pozdrowienia 
 Paderek 
 &nbsp; 
 [PS] Do Grossgl&uuml;cka piszę. ",
1163,['Ignacy Jan Paderewski'],['Jan Paderewski'],Warszawa,,1885-07-13,1885-07-13,"Warszawa, 1\/13 lipca [18]85",Do Ojca," Drogi Ojcze! 
 Jestem obecnie prawie w ciągłej gorączce &ndash; nie wiem, co z sobą zrobię, czy wyjadę wkr&oacute;tce lub nie &ndash; i z tego powodu nie pisałem do Was, chcąc Wam od razu coś pewnego o sobie donieść. Niestety! I dziś jeszcze nie jestem zupełnie zdecydowany... Za pośrednictwem Leszetyckiego otrzymałem ze Strasburga nad Renem propozycję objęcia posady profesora fortepianu i kompozycji. Propozycja to bardzo zaszczytna, a nawet i korzystna, bo dają mi 3000 frank&oacute;w rocznie, nie licząc możliwych dochod&oacute;w z koncertowych stałych występ&oacute;w, a także z prywatnych lekcji. Opr&oacute;cz tego będę miał do rozporządzenia orkiestrę, a bliskość Paryża i wszystkich gł&oacute;wniejszych miast niemieckich da mi możność poznania się z całym muzycznym światem i zarazem wejścia w najlepsze artystyczne stosunki. 
 Dziś właśnie otrzymałem trzy listy od Leszetyck[iego] i dwa telegramy od dyrektora Kons[erwatorium] w Strasburgu Stockhausena (Sztokhauzena) z zapytaniem, kiedy przyjechać mogę dla odbycia wstępnej ceremonii. Nie mogłem się oprzeć pokusie i odpowiedziałem, że przyjadę jak najprędzej. Może być, że jutro lub pojutrze będę już do wyjazdu zmuszonym. W takim razie i zamierzone koncerta w Nałęczowie i Ciechocinku ulegną pewnej zwłoce. Spodziewam się jednak, że jeżelibym ze Strasburga do Warszawy prędko powr&oacute;cił, to jeszcze i koncerta urządzę, i może do Chrolin zawitam. Z passportem dam tu sobie radę. 
 Staruszka nadspodziewanie dobrze mię przyjęła. Interessa, o ile się dało, załatwiłem &ndash; czeka mię jednak tam niemała jeszcze robota. W Newlu miałem odebrać procenta, tymczasem kasa była zamknięta, a klucz miał Marszałek, kt&oacute;ry najspokojniej sobie do Moskwy był wyjechał. Musiałem więc parę dni czekać, aż nareszcie zniecierpliwiony nam&oacute;wiłem członk&oacute;w do zrobienia protokołu i złamania pieczątki i po kilkodniowych przeprawach do Warszawy przybyłem. Przed paru dniami wysłałem Ci tymczasowo 50 rs. Skoro tylko mieć będę większą sumę, natychmiast się z reszty długu mego uiszczę. 
 O miarę na trzewiczki proszę koniecznie &ndash; z wysłaniem nie będzie kłopotu. 
 W ciągu pobytu mego tutaj grałem kilkakrotnie na Wystawie na fortepianach Kerntopf&oacute;w, kt&oacute;rzy &ndash; ku wielkiej mej radości &ndash; otrzymali złoty medal. Raz nawet zaszczycony (?) zostałem uściskiem ręki Ministra Ostrowskago, kt&oacute;ry chwilowo zwiedzał wystawę. 
 Ściskam Was wszystkich 
 Ignacy 
 &nbsp; 
 [PS] Czy sprawunki dla Fredzia dobre?&nbsp; ",
1164,['Ignacy Jan Paderewski'],['Jan Paderewski'],Paryż,,1885-08-08,1885-08-08,"Paryż, 8 sierpnia [18]85 ",Do Ojca," Drogi Ojcze! 
 Zaledwie teraz mogę do Ciebie napisać, i to kr&oacute;tko bardzo, bo za chwilę wyjeżdżam stąd do Berlina. Co się da &ndash; opowiem. Jestem już mianowanym profesorem Konserwatorium w Strasburgu i obejmę moje obowiązki za 6 tygodni. Tymczasem jednak muszę się przygotować do wykład&oacute;w harmonii i kontrapunktu po niemiecku, co mi nie pozwoli na przyjazd obecnie do kraju. 
 Warunki, na jakich objąłem moją nową posadę, są już Ci znane &ndash; nie potrzebuję o nich wspominać. Nadmienię tylko, że według moich przypuszczeń będę m&oacute;gł w Strasburgu wygodnie się utrzymać i nawet robić małe oszczędności, ponieważ życie jest tam bez por&oacute;wnania tańsze niż w Warszawie. 
 Miasto leży na[d] brzegami Renu, liczy przeszło 100 tysięcy mieszkańc&oacute;w, z kt&oacute;rych każdy m&oacute;wi i po francusku, i po niemiecku; ma wiele ładnych budynk&oacute;w &ndash; a przede wszystkim dziwnie piękną i wspaniałą katedrę. Trudno opisać piękności architektury &ndash; ja więc na to silić się nie będę, wspomnę tylko, że katedra zbudowaną jest w stylu gotyckim, z czerwonego kamienia &ndash; mniej piękna wewnętrznie, posiada jednak osobliwość, kt&oacute;ra codziennie o 12 w południe gromadzi tłumy ciekawych. Jest to zegar wykonany przez pewnego strasburczyka, kt&oacute;remu słusznie się należy miano genialnego człowieka. Wyobraź sobie, drogi Ojcze, że w tym zegarze nie tylko jest kompas, wskaz&oacute;wki do zmian planetarnych do obrot&oacute;w Ziemi i Księżyca, termometr i barometr, ale przy tym jest i kalendarz, kt&oacute;ry nawet w roku przestępnym nie popełnia omyłek. Co kwadrans zegar bije i wtedy z wieżyczki zegara przesuwa się jakaś figura, przepędzana przez śmierć, kt&oacute;ra z kosą i klepsydrą w ręku wyobraża czas. O godz. dwunastej, przed Chrystusem umieszczonym na zegarze przesuwają się wszyscy apostołowie i w chwili gdy św. Piotr przechodzi, kogut olbrzymi, z boku zegara stojący, porusza skrzydłami i pieje po trzykroć. Wszystko to porusza jedna maszyna. Jest czemu się przyjrzeć. 
 Prześliczną miałem podr&oacute;ż aż do Strasburga. Najprz&oacute;d pojechałem do Karlsbad[u] (w Czechach) dla zobaczenia się z Leszetyckim. Przejechałem się przez Czechy i jestem zdumiony pracowitością i wytrwałością tego narodu. Nie m&oacute;wiąc już o tym, że Praga czeska jest prześlicznym miastem, że wszystkie miasteczka utrzymane są wzorowo, a wszystkie wsie murowane, ale co za uprawa roli!... Doprawdy, że ogrody nasze nie mogą się por&oacute;wnać z zagonami ich p&oacute;l. W Czechach dużo wyrabiają piwa, toteż przy drodze ciągle się widzi lasy chmielu. Fabryk mn&oacute;stwo, drogi bite ( chauss&eacute; ) &ndash; wszystko czyste, jakby odświętne. He! Gdzie nam Polakom do nich!&hellip; 
 Karlsbad jest miejscowością, do kt&oacute;rej corocznie przyjeżdża kilkadziesiąt tysięcy chorych. Urządzenia tam wspaniałe, okolica prześliczna, g&oacute;rzysta, a powietrze wyborne. Nie mogłem tam zabawić długo, bom się śpieszył do&nbsp;Strasburga, a szkoda, nie jest tam zbyt drogo, choć corocznie i koronowani goście bywają, a rzeczy godnych widzenia wiele. Polak&oacute;w i nawet znajomych bardzo dużo. 
 Z Karlsbadu wyjechałem przez Bawarię i W[ielkie] Księstwo Badeńskie do Strasburga. Przejechałem Norymbergę, W&uuml;rzburg, Heidelberg, Karlsruhe &ndash; ładne i dość duże miasta. Ale droga sama jest już cudownie piękną. Z Eger[u] (granica bawarsko-austriacka) do Heidelberga przejeżdża się przez 31 tuneli &ndash; z tego już można wnosić, jaka to g&oacute;rzysta okolica. W Bawarii las&oacute;w więcej niż w Polsce, a w każdym razie są one staranniej i piękniej utrzymane. 
 W Strasburgu spotkałem się z G&oacute;rskim, kt&oacute;ry udawał się do Paryża. Nietęgo on m&oacute;wi po francusku, prosił więc mię, żebym mu towarzyszył. Pojechałem i... nie jestem Paryżem zachwycony. Miasto olbrzymie &ndash; ruch na ulicach o każdej porze szalony &ndash; życia nadmiar wszędzie, ale to życie takie jakieś niemiłe. 
 Ty, Ojcze, znasz Paryż, jak i cały dom nasz, z opowiadań śp. Babiańskiego. O ile one tyczyły się strony zewnętrznej miasta, tj. jego wielkości, czystości, porządku, o tyle były prawdziwymi, co zaś do ludzi, to zachwyt biednego staruszka był trochę przesadzonym. Zdaniem moim Francuzi, choć uprzejmi, są jednak wyrachowani jak Żydzi, są dowcipni, lecz płascy &ndash; zdolni, lecz powierzchowni &ndash; zepsuci jak Rzymianie za Neron&oacute;w i Tyberiusz&oacute;w, a co do ich zamiłowania do muzyki, to ono r&oacute;wnież rozwinięte jak... w Turkiestanie. Są oni wrażliwi na błyskotki, fajerwerki, sprośne słowa, lecz nie na poważną, głęboką sztukę. Jednostki, jak wszędzie, dochodzą i tutaj do wielkich rezultat&oacute;w. 
 Byłem tutaj u znakomitego artysty &ndash; Hiszpana, Sarasatego, gdzie poznałem jednego z największych kompozytor&oacute;w tutejszych, Lalo. Obadwaj ci panowie byli dla mnie dziwnie mili i serdeczni. Musiałem im grać masę moich kompozycji. Sarasatemu dedykowałem Sonatę skrzypcową , kt&oacute;rą on obiecał grywać na swoich koncertach, a opr&oacute;cz tego prosił mię o napisanie dla niego Suite na skrzypce z orkiestrą, kt&oacute;rą zagra w Londynie. Jest to dla mnie nie tylko pochlebne, ale i korzystne, bo mię podniesie w oczach wydawcy. 
 G&oacute;rski zamieszkał u swego brata, kt&oacute;remu tutaj doskonale się wiedzie. Ja już się z nim pożegnałem i dziś za p&oacute;ł godziny wyjeżdżam do Berlina. Stamtąd Ci napiszę, jakie mam zamiary co do Fredzia. Dziś proszę Cię, drogi Ojcze, byś go serdecznie ucałował, tak jak ja w tej chwili Twoje zacne ręce całuję. Mamy ręce ściskam, całą dziatwę serdecznie pozdrawiam 
 Ignacy 
 &nbsp; 
 [PS] Państwu Walerostwu i pannie Emilii ukłony łączę. ",
1165,['Ignacy Jan Paderewski'],['Jan Paderewski'],Berlin,,1885-09-04,1885-09-04,"Berlin, 4 września [18]85",Do Ojca," Drogi Ojcze! 
 Przez dość długi czas chodziłem codziennie na pocztę, sądząc, że Tw&oacute;j list odbiorę. Od tygodnia przeszło musiałem tych wycieczek zaniechać, bo zajęcia miałem dużo, a poczta strasznie daleko. Przedwczoraj zaledwie otrzymałem Tw&oacute;j zacny, poczciwy list i, dziękując zań serdecznie, pośpieszam z kilku słowami odpowiedzi. 
 Nic nowego u mnie nie zaszło. Siedzę w Berlinie, przepisuję dawniejsze kompozycje i pracuję obecnie nad nową fortepianową Suitą . Wkr&oacute;tce znowu wyjdzie trochę moich utwor&oacute;w z druku. Wariacje fortepianowe bardzo się tutejszym muzykom podobały. Pieśni tłumaczy teraz na niemiecki język dobry m&oacute;j znajomy dr Winklewski. 
 Do Strasburga wyjadę za trzy tygodnie. Nie będę już więc w możności odwiedzić Chrolin w tym roku, chyba że wakacje świąteczne będą trochę dłuższe. 
 Za zacną opiekę nad Fredziem dziękuję Ci, drogi Ojcze, r&oacute;wnież jak i kochanej Mamie. Muszę się chwilowo zastosować do Twego życzenia, ponieważ obecnie trudno mi by przyszło zabranie chłopaka do siebie. Co się zaś tyczy guwernantki, to proszę ją przyjąć, a ja z prawdziwą przyjemnością połowę pensji przesyłać jej będę. Tylko niech ona zwraca uwagę na Fredzia, niech go odzwyczai od tej fatalnej niegrzeczności. Czy Fredzio sypia w swoim ł&oacute;żeczku?... Zdaje mi się, że najłatwiej byłoby dostać nauczycielkę z Warszawy. Proszę się w tym przedmiocie udać do Kerntopfa, a on trochę całą sprawę ułatwi. 
 Jak żniwa poszły?... Za parę dni dłużej napiszę, dziś mam bardzo mało czasu. 
 Ściskam Was i całuję wszystkich z całego serca 
 Ignacy 
 &nbsp; 
 [PS] Berlin Thurmstrasse N 2. ",
1166,['Ignacy Jan Paderewski'],['Helena Górska'],Strasburg,,1885-10-01,1885-10-01,"[Strasburg], [początek października 1885], wtorek",Do Heleny Górskiej," Jak to dobrze, że się Pani cokolwiek dłużej w Berlinie zatrzymała! Mogła Pani trochę odpocząć, bęben rozruszał nieprzywykłe do spokoju kości, a ja zyskałem kilka sł&oacute;w serdecznej pociechy. B&oacute;g jednak ma swoje dobre strony! 
 O Strasburgu, o warunkach mego życia wypisałem wszystko w liście do Dziutusia. Pr&oacute;żno bym to Pani powtarzał. Proszę tylko nie martwić się tą całą bazgraniną! Może mi tu z czasem lepiej będzie, może nawet diabeł nie taki straszny, jak ja go odmalowałem. 
 Obecnie przyszłość Wasza jest rzeczą dla nas wszystkich trojga najważniejszą. Przypomniał mi to list Pani i wytrzeźwił trochę z egoistycznego strapienia, kt&oacute;rym byłem upojony. Odwagi i spokoju! &ndash; a wszystko dobrze p&oacute;jdzie. Dziutuś dostanie posadę, bo nie może nie dostać, a jeżeli Pani tęskno będzie za mopsami, to już ja przyjadę do Paryża i pannę Leszetycką odszukam. 
 Gdyby Dziutuś miał zamiar i możność pozostania w Paryżu i udzielania lekcji, tobym radził sprowadzić Taubego i użyć go jako środka do reklamy. Ochorowicz, Kowalski, Mickiewicz, Duchińska, Lalo itd. mają stosunki z prasą, mogliby więc reklamkę ułatwić. Co zaś do Taubcia, to Piątkoś bardzo chętnie wyprawi do Paryża. Dla tego rodzaju ludzi Paryż &ndash; wielkie słowo. 
 Muszę studiować moje podręczniki i dlatego nie piszę dłużej. Niech tam Wam B&oacute;g szczęści w nowym mieszkaniu. 
 Wacia ściskam serdecznie 
 Ignacy ",
1167,['Ignacy Jan Paderewski'],['Helena Górska'],Strasburg,,1885-10-10,1885-10-10,"[Strasburg], 10 października [18]85 ",Do Heleny Górskiej," Sobota! Dziś i jutro lekcji już mieć nie będę. Lżej mi jakoś. Może dlatego, że napisałem parę udatnych wariacji, a może z powodu listu Pani &ndash; dość, że się czuję wcale nieźle. Nie potrwa to długo. W poniedziałek rozpoczną się na nowo moralne męczarnie: stawianie wyłamanych palc&oacute;w, bazgranie przykład&oacute;w harmonicznych, wyszukiwanie wyraz&oacute;w. C&oacute;ż robić? Tymczasem trzeba się cieszyć z dzisiejszego dnia. 
 Na list Pani czekałem długo, niepokoiłem się, nawet nie wiedząc, co tam u Was słychać. Słychać jednak nieźle. Jużeście się Państwo urządzili z mieszkaniem &ndash; a to dość ważne. Dziutusiowi Paryż zasmakował, ma jakieś widoki, nadzieję &ndash; a to jeszcze ważniejsze. Z czasem i Pani do miasta przywyknie i nowożytny Babilon ogromem swoim przerażać Jej nie będzie. O Wacka się nie troszczę: temu z Matką nigdzie nie może być źle. Czy tylko te widoki i nadzieje Dziutusia mają pewną podstawę?... Jeżeli tak, to nawet w razie zaproszenia z Brunświku nie życzyłbym tam jechać. Życie w małym miasteczku niemieckim, choćby przy najkorzystniejszych materialnych warunkach, nie zastąpi Państwu stolicy Francji. Tu Państwo możecie żyć z dala od ludzi, korzystać ze wszystkich artystycznych przyjemności, nie zawiązując bliskich z nikim stosunk&oacute;w, w takiej zaś dziurze jak Br[unszwik] nieuniknione znajomostki i stosuneczki z r&oacute;żnymi obskurnymi figurami zabierałyby czas, budziły niesmak, nie dając w zamian nic &ndash; absolutnie nic &ndash; bo w małym mieście nic ani widzieć, ani też słyszeć nie można. Mam tego dow&oacute;d w Stras[burgu], kt&oacute;ry przecież do większych miasteczek należy. Jeżeli więc jest możliwość znośnej exystencji w Paryżu, to radzę zostać. Z biegiem czasu Dziutuś rzeczywiście może tam sobie wyrobić stanowisko. 
 W tutejszym konserwatorium klasy przychodzą do porządku. Wiem przynajmniej obecnie, że mam 16 uczennic i 2 uczni&oacute;w w klasie fortepianowej &ndash; 14 uczennic i 5 uczni&oacute;w w klasach harmonii. Z tymi ostatnimi miałem wczoraj pierwszą początkową lekcję. Przygotowałem się do niej z pomocą słownika, daru Pani, i gadałem jak najęty. Jeden tylko żołnierz, sołdat pruski, bałwan wyraźnie m&oacute;wiąc, nie bardzo mię zrozumiał i mruknął pod nosem: das muss man verst&auml;ndlicher machen . Ale ten i Lutra nie potrafiłby zrozumieć. Z dziewczętami idzie ciężej &ndash; tym trzeba w dwu językach tłumaczyć. Szalona praca!... 
 Dziś miałem pierwszą prywatną lekcję &ndash; niestety za darmo. Zdziwicie się mojej dobroczynności. Staram się być prawdziwym artystą i dobrym kolegą. Bęben, kt&oacute;rego uczę, ma wielki talent i jest synem nauczyciela wiolonczeli, Rotha. Może co z niego zrobię. 
 Obecnie gł&oacute;d mi nie dokucza. Przedwczoraj tylko byłem bez obiadu i kolacji, a wczoraj tylko bez obiadu, bo już wieczorem poczciwy Stockhausen przysłał mi 30 marek, domyślając się, że ze mną krucho. Zabawne to były chwile. Żyłem ranną kawą i... papierosami strasburskim. W tej chwili, gdy to piszę, nadeszły z Warszawy pieniądze, ani się Pani domyśli od kogo. Od kog&oacute;ż więc? Od poczciwego Rutkosia, kt&oacute;remu widocznie pieszczoty małżeńskie zabierają dużo czasu, bo mi zaledwie parę sł&oacute;w napisał. Poczciwy przyjaciel!... Od Kerntopf&oacute;w dla bardzo naturalnych powod&oacute;w nie mogłem już żądać pożyczki, udałem się więc do młodego małżonka, kt&oacute;ry odwrotną pocztą przysłał mi sto rubli. Zapłacę długi i będę spokojny do końca miesiąca. 
 Dziś czy też wczoraj zgłaszał się do mnie jakiś pułkownik po lekcje prywatne dla jego c&oacute;reczki. Zdaje się, że będę dawał po 6 marek, dwa razy na tydzień. Jak na początek, dobre i to. Teraz przynajmniej będę m&oacute;gł sobie zafundować porządnego profesora niemieckiego języka. 
 Rutkoś pisze, że sprawa Noskowskiego zakończoną została polubownie &ndash; pozostał &ndash; w konserwatorium także pozostały... stare świństwa. 
 Poza tym nic nowego nie mam do napisania. &bdquo;Kuję&rdquo; Koncert S[aint]-Sa&euml;nsa, mało mogę pisać dla braku czasu, zęby mię bolą, bo mi je dentysta berliński, niech go diabli porwą, popsuł do reszty, a w tej chwili muszę się stroić na obiad proszony do niejakich państwa Weber-Schlumberger, Alzatczyk&oacute;w. Znośne kobiety, melomanki, znają wszystkie moje kompozycje &ndash; trzeba za tę galanterię haracz ceremonialny opłacić. Nie bardzo mi się ten obiad uśmiecha. 
 Jutro zapewne, korzystając z wolnego dnia, poskładam oficjalne wizyty i zn&oacute;w do Was napiszę. Dziś dosyć! 
 Wszystkiego dobrego &ndash; niech B&oacute;g szczęści! 
 Ignacy ",
1168,['Ignacy Jan Paderewski'],['Helena Górska'],Strasburg,,1885-10-13,1885-10-13,"[Strasburg], 13 października [18]85",Do Heleny Górskiej," Dziś nastąpiła wielka reforma w systemie mego życia. Pogadałem z moją bezzębną gospodynią, veuve Weil, i uradziliśmy jadać obiady i kolacje w domu. Już rozpocząłem i bardzo się z tego cieszę. Jedzenie skromne, lecz wcale znośne, a co do ceny &ndash; przeszła ona wszelkie oczekiwania. Całodzienne utrzymanie, z wyjątkiem wina, będzie mię kosztowało 100 marek miesięcznie, licząc w to i mieszkanie. Na fortepian, praczkę, wino, tytoń itd. myślę wydawać 50 marek, tym więc sposobem będę m&oacute;gł zaoszczędzić 50 m[arek] z miesięcznej pensji. Na pewno w grudniu przyjeżdżam do Paryża! 
 Dzięki Stockhausenowi zyskałem obecnie jeden prawie wolny dzień w tygodniu. Liczby wykładowych godzin nie zmniejszył on wcale, lecz rozłożył w spos&oacute;b o wiele dla mnie wygodniejszy. We wtorki będę miał tylko jedną godzinę harmonii od 8 do 9 z rana, a całą resztę dnia mogę poświęcić swoim bazgraninkom. 
 Skorzystałem trochę z dzisiejszego dnia i napisałem dwie bardzo udane wariacje. Obecnie mam ich na papierze sześć, pr&oacute;cz tematu, a cztery wyczekują niecierpliwie soboty lub niedzieli. Jeżeli następne i Finał r&oacute;wnie mi dobrze p&oacute;jdą, to prawdopodobnie druga seria w niczym nie ustąpi pierwszej, a pod względem technicznym, fortepianowym nawet ją przewyższy. Martwi mię to cokolwiek, że dotychczas nie zabrałem się do wykończenia Koncertu , ale trzeba być wyrozumiałym i pisać to, do czego jest ochota i &bdquo;tak zwane&rdquo; natchnienie. 
 Wspomniałem Pani w sobotnim liście o przypuszczalnej lekcji. Nie przyszła ona do skutku. Nawet sześć marek wydało się panu pułkownikowi ceną wyg&oacute;rowaną i postanowił oddać c&oacute;rkę do konserwatorium, i to do mojej klasy. Na szczęście mam już uczennic dosyć i nowego kłopotu St[ockhausen] mi nie narzuci. Dziś jednak dostałem już jedną prywatną lekcję po... ale niech się Pani nie oburza... po 2 marki za p&oacute;ł godziny u siebie w domu. Nie mogłem się wym&oacute;wić. Parę razy przychodził do mnie 18-letni wyrostek, prosząc o przyjęcie go do klasy, a kiedy odm&oacute;wiłem dla braku miejsca, przyszedł dziś z matką, jakąś biedną wdową, i ze łzami prosił o prywatne lekcje. Nic a nic nie umie, lecz ma dobry słuch, niezłą rękę i szaloną ochotę do bębnienia. Tak płakał, tak prosił... Jakże mu mogłem odm&oacute;wić? Biedak będzie mi oddawał 4\/5 swej miesięcznej pensji. 
 Zdaje mi się, że to już wszystko, co miałem Pani do powiedzenia. Żyję jak pustelnik &ndash; z nikim nie obcuję, nic nie czytam, nowin nie znam żadnych, bo nawet nie wiem, co się poza konser[watorium] w Strasburgu dzieje. 
 W niedzielę oddawałem wizyty panom członkom komisji, ale dzięki Bogu żadnego z nich nie zastałem w domu. Mam jeszcze na jutro parę do zrobienia. Może mi się tak samo szczęśliwie powiedzie. 
 Co tam u Państwa dobrego słychać? 
 Ignacy ",
1169,['Ignacy Jan Paderewski'],['Jan Paderewski'],Strasburg,,1885-10-15,1885-10-15,"Strasburg, 15 października 1885",Do Ojca," Drogi Ojcze! 
 Niezbyt wesoło schodzą mi dnie w Strasburgu. Pracuję dużo, a ta praca na chleb powszedni nie usposabia mię dobrze do kompozycji &ndash; jestem sam, bez bliskich znajomych, bez przyjaci&oacute;ł, słowa polskiego nigdzie nie słyszę, a i te wieści, kt&oacute;re od swoich dostaję, nic mi dobrego nie przynoszą. Tobie się źle wiedzie. Los się widocznie zawziął, żeby Ci tam sprawiać przykrości i zawody. Nigdy dostatk&oacute;w nie miałeś, a teraz jeszcze bieda zaczyna dokuczać. Na świecie cnota i sprawiedliwość nie bardzo się opłaca, trzeba mieć szczęście i inne, życiowe zalety. Tobie B&oacute;g szczęścia poskąpił, a na życiowe zalety (?) zanadto jesteś Polakiem. 
 Ile razy pomyślę o mojej biednej rodzinie, tylekroć pragnę mieć dużo, być bogatym, ażeby jej twardą dolę złagodzić trochę. Dla siebie nie żądam wiele: chcę tylko pozbyć się dług&oacute;w &ndash; a mam ich sporo; chcę spokoju i nieco uznania dla mojej pracy. Jeżeli mi kiedy fortuna się uśmiechnie, jeżeli stworzę jakie wielkie dzieło, wtedy i moim będzie lepiej. 
 Urządziłem się tu trochę wygodniej. Jadam w domu, mało wychodzę na miasto i dzięki temu spodziewam się, że będę m&oacute;gł co miesiąc z mojej pensji odłożyć jakie 50 marek na pokrycie dług&oacute;w. Prawie p&oacute;ł roku żyłem z pożyczek &ndash; oj! będzie mi lekko, gdy się moim cierpliwym wierzycielom wypłacę. 
 Lekcji prywatnych nie mam jeszcze &ndash; spodziewam się jednak, że wkr&oacute;tce trochę dostanę. Pozwoli mi to na odbycie podr&oacute;ży do Berlina lub Paryża, gdzie od czasu do czasu muszę prezentować moją duchową dziatwę. Do Paryża mam bardzo blisko, są tam i dobrzy znajomi, a pomiędzy nimi i poczciwi przyjaciele, G&oacute;rscy, kt&oacute;rzy tam na stałe osiedli. 
 Obecnie pracuję powoli nad nowymi wariacjami na fortepian. Zapowiadają się nieźle. Będzie to zapewne jedna z najlepszych moich kompozycji. Gdy je wykończę, zabiorę się do opracowania Koncertu , kt&oacute;rego Ty kawałeczki poznałeś. 
 Poza tym nowin Ci, m&oacute;j Ojczulku, żadnych nie doniosę. Staruszka do mnie po &bdquo;staremu&rdquo; nie pisze &ndash; może się zn&oacute;w dąsa &ndash; a od Antosi jeszcze nie mam odpowiedzi. Pisałem do niej, prosząc o zasięgnięcie rady u owej cudotw&oacute;rczej b a by na moje biedne włosy. Coraz z nimi gorzej! W ostatnich czasach i głowa poboliwa często. 
 Chwała Bogu, że wyście tam wszyscy zdrowi. Poczciwy m&oacute;j chłopak! Czy on się też trochę duchowo rozwija, czy grzeczniejszy i posłuszniejszy niż za ostatniej mojej bytności?... 
 Tęskno mi za nim &ndash; za Wami wszystkimi. Tak by się chciało przy rodzinnym ognisku odpocząć, odświeżyć, z taką rozkoszą pogawędziłoby się trochę po polsku... lecz trudno! Trzeba iść spać, bo jutro o &oacute;smej rano mam lekcję. Całuję Was wszystkich serdecznie, Alfreda i Ciebie w szczeg&oacute;lności 
 Ignacy ",
1170,['Ignacy Jan Paderewski'],['Helena Górska'],,,1885-10-22,1885-10-22,"Strasburg, 22 października [18]85",Do Heleny Górskiej," Dawno już do Państwa nie pisałem, ale doprawdy nie z własnej winy. Od kilku dni jestem ciągle niezdr&oacute;w, zasypiam około 3.00, 4.00, a wstawać muszę najp&oacute;źniej o 7.30. Praca wielka, katar jeszcze większy, trochę i kuchnia alzacka dokucza &ndash; słowem, nie bardzo dobrze ze mną. W takich warunkach trudno pisać i nawet nie warto. 
 Wczoraj odbył się tu pierwszy symfoniczny koncert pod dyrekcją St[ockhausena]. Sala pełna, publiczność bardzo r&eacute;serv&eacute; , orkiestra wcale znośna, dyrygent nie najlichszy, tylko solista, pan Zajic, grał pod psem. Ma on ładną technikę, przyjemny ton, ale c&oacute;ż z tego, kiedy gra bardziej śpiąco i ślamazarnie niż J&oacute;zio Wieniawski. Wszystkie trzy części koncertu Mendelssohna wykonane były co najmniej w dwa razy wolniejszym tempie. Nie może Pani sobie wyobrazić, jakie to było nudne. Cud, żem nie usnął. Symfonię Haydna (?) i uwerturę Beethovena orkiestra odegrała przyzwoicie. 
 W tej chwili wspomniałem o moim przyszłym występie i... uczułem dreszcze. Strach mi! Co to będzie?... 
 Winkel poczciwy przysłał mi wszystkie pieśni. Tłumaczenie doskonałe, jedna tylko Brzezina , szczeg&oacute;lniej w zakończeniu, wyszła ciężko i bez wdzięku. Musi on ją przerobić, tak samo jak i ja. Z długiego listu Winklesia dowiedziałem się, że on obecnie zamyśla mi napisać jakieś libretto do opery &bdquo;nieserioznej&rdquo; i &bdquo;nienarodowej&rdquo;, z życia malarzy włoskich. Ciekawym, co to za pomysł, jaka intryga. 
 Doni&oacute;sł mi także W[inklewski] o pewnym nieporozumieniu, jakie zaszło pomiędzy nim a Żeleń[skim], a nawet przysłał &bdquo;kompletny&rdquo; list tw&oacute;rcy Wallenroda . Sprawa się tak przedstawia: Win[klewski] zażądał za swoją pracę honorarium jednorazowo, ponieważ na tantiemy nie myśli czekać... Zdaje mi się, że jego wymaganie było trochę wyg&oacute;rowane, lecz odpowiedź Ż[eleńskiego] mogłaby być inną. Zaczyna on od tego, że wmawia w poczciwego W[inklewskiego], iż on się podjął dokonania przekładu darmo, że przed kilku laty o żadnych warunkach nie chciał słyszeć... 
 Następnie, dosyć zresztą logicznie, stara się go przekonać, że przytoczone przez niego przykłady cen zagranicznych nie mają podstawy, obiecuje mu jednorazowo 250 gul[den&oacute;w] (400 marek) &ndash; czy to nie za mało? I w końcu dodaje, co jest najciekawsze: &bdquo;muszę się ja wreszcie w pańskim tłumaczeniu rozpatrzyć&rdquo;. Może Pani sobie wyobrazić szlachetne oburzenie poczciwego przełożyciela. Dostał on jeszcze wym&oacute;wkę, że się sp&oacute;źnił z wykończeniem całości, ponieważ, według zapewnienia państwa Wandziulstwa, wydawca jakiś z powodu braku niemieckiego tekstu odesłał partyturę po p&oacute;łrocznym trzymaniu. Musiał to być zapewne Jarecki owym wydawcą, bo o ile wiem, jedyny exemplarz partycji znajduje się dotychczas w jego rękach. 
 Z Warszawy i z domu nie mam żadnych wiadomości. Nie wiem nic, co tam się dzieje. Ciocia kochana tylko przed tygodniem kilka rozpaczliwych sł&oacute;wek napisała. Smutno jej. U mnie nic nowego. Piszę Wariacje , doszedłem do połowy i dalej trochę ciężko idzie. Lecz to, co jest, wcale niezłe. 
 Co tam u Państwa nowego zaszło? 
 Ignacy 
 &nbsp; 
 Pozdrowienia Wam Wsz[ystkim]. ",
1171,['Ignacy Jan Paderewski'],['Jan Paderewski'],Strasburg,,1885-11-03,1885-11-03,"Strasburg, 3 listopada [18]85",Do Ojca," Drogi Ojcze! 
 Jestem tak zajęty, tak zapracowany w tej chwili, że się zaledwie zdobywam na parę wyraz&oacute;w do Ciebie. Pracuję okropnie. Daję moc lekcji, przygotowuję się do występu w koncercie z orkiestrą, kt&oacute;ry się odbędzie za tydzień, a opr&oacute;cz tego muszę robić korekty moich kompozycji. Daruj mi więc, m&oacute;j drogi! &ndash; za tydzień obszerniej do Ciebie napiszę. 
 Zdrowie mi jako tako służy &ndash; pomimo pracy ciężkiej &ndash; bezsenność tylko powraca i zęby często bolą. Życie tu niezbyt wesołe. Znajomości mam mało, nigdzie prawie nie wychodzę, żyję sam z sobą i smucę się nieraz. Tęskno mi za Wami... 
 Lekcji prywatnych prawie nie mam, lecz dotychczasowe dochody wystarczają mi zupełnie na utrzymanie skromne, a przyzwoite. Jadam w domu obecnie, tym więc sposobem zyskuję trochę na czasie, kt&oacute;rego teraz potrzebuję bardzo dla siebie i dla moich kompozycji. 
 Jak tam zdrowie Wasze? Co Fredziuś porabia? Proszę go uścisnąć i powiedzieć, że Tatko będzie bardzo szczęśliwy, jeżeli się dowie, że on grzeczniejszy. Kamilce trzy ruble podarowałem &ndash; proszę więc ich nie wytrącać z pensji. Czy staruszka przysłała co pieniędzy? Prosiłem ją o odebranie należnych Fredziowi procent&oacute;w i odesłanie ich Tobie, lecz jakoś nie raczyła mi odpisać. Dziwna kobieta. 
 Ściskam Was z całego serca. Ciebie i chłopaka w szczeg&oacute;lności. 
 Ignacy ",
1173,['Ignacy Jan Paderewski'],['Helena Górska'],Strasburg,,1885-11-07,1885-11-07,"Strasburg, 7 listopada [18]85",Do Heleny Górskiej," Przedwczoraj otrzymałem od kochanego Winklesia całą jego korespondencję z krakowskim mistrzem (ale N-em drugim). Są to bardzo ciekawe szczeg&oacute;ły, doskonale charakteryzujące cnotliwość mistrza i jego magnifiki. Na wyraźne życzenie &bdquo;poszkodowanego&rdquo; przesyłam Państwu wszystkie te cenne dokumenta, może Was one trochę zabawią. Proszę jednak o prędkie odesłanie mi ich z powrotem, ponieważ W[inklewski] będzie na nie czekał. 
 Ciekawym bardzo, co Pani i Dziutuś o tej całej historii powiecie. Dla mnie jest ona takim świństwem, że obecnie już ani trochę nie wątpię o prawdziwość pewnych opowiadań Singera. Zdaje mi się, że Pani wspominałem o tym, co Ż[eleński] z Singerem wyprawiał. Nie lepsze to było od sprawek Nos[kowskiego]. 
 Winklewski dobrze się znalazł. Listy jego, choć nie bardzo świetne stylowo, napisane są z godnością, zarzuciłbym im tylko pewną niejasność co do dra Hoffmanna. Ż[eleński] prawdopodobnie wcale go nie zna, nawet ze słyszenia. 
 U mnie stara bieda. Zamęczam się pracą nad osłami, z kt&oacute;rych nic porządnego nie zrobię. Odbywam pr&oacute;by z koncertu i na wczorajszej grałem haniebnie. Przepracowałem się najwidoczniej... Bardzo mi zależy na powodzeniu, lecz czuję, że go mieć nie będę, choćby dlatego tylko, że jestem osłabiony i wyczerpany bezsennością i pracą jak nigdy. 
 Afisze z programem kameralnej muzyki są już rozlepione, naturalnie bez mego nazwiska. Czekam cierpliwie zaproszenia na pr&oacute;bę, a gdy nadejdzie &ndash; podam się stanowczo do dymisji. Pracę znieść jeszcze potrafię, lecz nie pozwolę się lekceważyć błaznom. 
 Przed paru tygodniami wspominałem Państwu o impertynenckim liście, napisanym przez matkę jednej z uczennic. Ot&oacute;ż obecnie owa dama wystosowała dziękczynno-przepraszające pismo do Stockhausena, w kt&oacute;rym mię przeprasza za wyrządzoną niesprawiedliwość i dziękuje za świetne postępy c&oacute;rki, kt&oacute;ra, według sł&oacute;w mamy, skorzystała w ciągu czterech tygodni więcej niż przez całe dwa lata nauki w konserwatorium. Trochę to przesadzone, lecz w każdym razie uczciwe. 
 Co tam Państwo dokonujecie? Czy Dziutuś ma jaką lekcję, czy są widoki ustalenia bytu?... Proszę mi o wszystkim donosić i wybaczyć tę burę, kt&oacute;rą Pani przesłałem w ostatnim liście. Może była niesłuszna? 
 Ciapę i Dziutusia ściskam serdecznie 
 Ignacy ",
1172,['Ignacy Jan Paderewski'],['Helena Górska'],Strasburg,,1885-11-07,1885-11-07,"[Strasburg, przed 7 listopada 1885]",Do Heleny Górskiej," Z wczorajszego listu Pani wnoszę, że czterotygodniowy pobyt w Paryżu nie przyni&oacute;sł obfitych owoc&oacute;w. Posadka u Lamoureux to trochę za mało. Za 140 frank&oacute;w miesięcznie trudno nawet zmarznąć w mieszkaniu. Po Pani, co prawda, więcej się trochę spodziewałem. Jak można było nie skorzystać dotychczas z list&oacute;w, nie porobić wizyt, nie zawiązać stosunk&oacute;w?... Wszak dwa, trzy wpływowe domy znaczą wiele i nie dziś, to za miesiąc, za dwa ułatwią dostanie lekcji, a parę lekcji paryskich może przynieść dwa razy więcej niż rzępolenie pod batutą pana Lamoureux. Nie poznaję Pani. Dawniej taka czynna, taka energiczna &ndash; dziś zrobiła się Pani i niedbałą, i &ndash; przepraszam za szczerość &ndash; niedołężną. Może Pani dowiedziała się, że w Paryżu spadają z drzewa pieczone już kasztany i że nimi można się nasycić?... Gdyby tak było, tobym od jutra stanął z rozwartymi szeroko ustami i oczekiwałbym błogosławionych pocisk&oacute;w Opatrzności... 
 W Strasburgu ani kasztany, ani pasztety same nie przychodzą &ndash; ja też ich nie jadam. [Na] kiełbasę z czerwoną kapustą i słoninkę z białą, kt&oacute;rymi mię pani Weil żywi, muszę ciężko zapracować i dziękuję Bogu, że mam na to i że w tym miesiącu nie zaciągnę żadnego długu. Żebym miał trochę dobrych lekcji, toby się nawet zaczęło stare grzechy spłacać. Dotychczas mam w perspektywie 52 marki miesięcznie z prywatnych 12 godzin, kt&oacute;re daję w domu. Może mi co przybędzie po koncercie &ndash; daj Boże! Nie bardzo na to liczę, bo się nie spodziewam wielkiego sukcesu. Zjednałem sobie trochę nieprzyjaci&oacute;ł, a ich partia może mię wygwizdać, co zaś gorsze, to to, iż nie grałem od lat sześciu z orkiestrą. W domu gram mego S[aint-]Sa&euml;nsa bardzo przyzwoicie, lecz cztery ściany i niema klawiaturka to jeszcze nie publiczność. Z początku bardzo się trwożyłem i nawet drżałem na samo wspomnienie koncertu, teraz inaczej jakoś zapatruję się na niedaleką przyszłość &ndash; niech tam będzie, co chce &ndash; wszystko mi jedno! 
 Uczennice robią postępy, a to najgł&oacute;wniejsze. Wspomniałem Pani o nieprzyjaciołach, muszę więc ich bliżej określić. Jeden z nich jest to m&oacute;j nieszczęśliwy poprzednik, kt&oacute;remu się nie dziwię, bo, choć mimo woli, pozbawiłem go miejsca. Drugiemu zaś nic złego nie uczyniłem, a ten mię nienawidzi. Za co? Za to, że mam trochę talentu, że koledzy mają dla mnie respekt i że kilka os&oacute;b po mieście trąbi o moich rzekomych zaletach. Szelma Czech! M&oacute;wię o Zajcu, owym skrzypku, kt&oacute;ry ma za żonę c&oacute;rkę badeńskiego ministra i zajmuje tu dzięki protekcjom rzeczywiście wyjątkowe stanowisko, posiada skrzypce po Dawidzie i przyzwyczajony jest, by go uważano za białego kruka w tutejszym konserwatorium. Gbur, źle wychowany, ordynarny, lecz przystojny muzykant &ndash; wizyty mi nie oddał &ndash; a głupi do tego stopnia, że płaci dziennikarzom, byleby tylko o nim i jego 16 000 [marek] kosztujących skrzypcach trąbiły. Stanowisko jego jest rzeczywiście wyjątkowo świetnym jak na tutejsze warunki. W teatrze obowiązanym jest tylko do grywania bez pr&oacute;b oper klasycznych, kt&oacute;rych tu nie dają, w konserwatorium udziela 6 godzin na tydzień, urządza 3 wieczory kwartetowe do roku i za to ma &ndash; 4500 marek rocznie. Kwartety są, na mocy kontraktu, powierzone jego dyrekcji, skorzystał więc z tego prawa, ażeby mi dać dow&oacute;d lekceważenia i impertynencji. Ogłosił program, nie wymieniając wcale mego nazwiska i nie m&oacute;wiąc mi ani słowa, wpakował na pierwszy wiecz&oacute;r dwa niegrane przeze mnie nigdy dzieła. Co Państwo na to?... Ja się dotąd zachowuję milcząco, lecz gdy nadejdzie zaproszenie na pr&oacute;bę, w&oacute;wczas wręcz odm&oacute;wię i prędzej podam się do dymisji, niż ustąpię chłopu czeskiemu. 
 Wariacji nie piszę dalej dla braku czasu. To, co jest, mniej mi się już podoba &ndash; kilka numer&oacute;w wyrzucę. Wczoraj nareszcie dostałem korektę skrzypcowego krakowiaka, przyślę ją Dziutusiowi, jeżeli na to pozwoli. Ciapę i Dziutusia serdecznie ściskam 
 Ignacy 
 &nbsp; 
 [PS] Poczciwa Michna przysłała mi wycinek &bdquo;Signale&rdquo; z ogłoszeniem o wakującej posadzie w Szwajcarii, przysyłam go Państwu, choć &lt;może&gt; bez potrzeby.&nbsp; ",
1174,['Ignacy Jan Paderewski'],['Jan Paderewski'],Strasburg,,1885-11-12,1885-11-12,"Strasburg, 12 listopada [18]85 ",Do Ojca," Drogi Ojcze! 
 Wczoraj się odbył nareszcie &oacute;w koncert, kt&oacute;rego się obawiałem jak diabeł święconej wody. Aż do samej chwili koncertu byłem w ciągłych dreszczach i gorączce, spać nie mogłem, do jedzenia nie miałem ochoty, a byłem tak zdenerwowany, że przypuszczałem, iż na estradzie nie obejdzie się bez jakiegoś niemiłego wypadku. Takiego uczucia strachu przed publicznością nie doznałem jeszcze nigdy, bo też nigdy mi tak nie szło o dobre powodzenie. Jestem Polakiem, na obczyźnie, a cudzoziemcy według jednostek sądzą o narodzie. 
 Jednakże strach m&oacute;j ustąpił z chwilą, gdym się znalazł na estradzie, i byłem wobec 800 os&oacute;b o wiele spokojniejszy niż we własnym mieszkaniu. Grałem koncert Saint-Sa&euml;nsa z orkiestrą, Balladę i Nokturn Chopina oraz własne wariacje solo. Byłbym grał dobrze, jak jeszcze nigdy, gdyby nie fortepian, kt&oacute;ry się haniebnie rozstroił i złościł mię, szczeg&oacute;lniej w Wariacjach, do niemożliwości. Mimo to wywarłem, o ile mi się zdaje, doskonałe wrażenie, bo publiczność wywoływała mię kilkakrotnie, a krytyki, kt&oacute;rych niestety nie zrozumiesz, zawierają same komplementa. 
 Po koncercie znajomi, sami Alzatczycy, zacięci patrioci francuscy, wyprawili mi wspaniałą ucztę i... finita la com [m] edia . 
 Teraz przynajmniej będę m&oacute;gł znowu zabrać się spokojnie do zaczętych prac, na kt&oacute;re wydawcy czekają. Nie przyniosą mi one nic, bo za niekt&oacute;re dostałem już pieniądze, a inne są zbyt trudne, ażeby żądać za nie zapłaty &ndash; lecz mniejsza o to! Piszę nie dla miłego grosza. Co prawda, przydałoby się teraz jakie parę tysięcy frank&oacute;w, jeżeli nie dla mnie, to dla moich, kt&oacute;rym, jak widzę, bieda na dobre zaczyna dokuczać. Kiedy to się skończy? Kiedyż nareszcie do jakiegoś spokoju dojdziemy? 
 Staruszka milczy uparcie. Siedzi zapewne nad swoją wypchaną pończochą i płacze, bo nie wie, co robić z pieniędzmi. A tymczasem Fredziowi należałoby posłać jego własnych kilkadziesiąt rubli, żeby biednemu dziadkowi nie był ciężarem. Ja obecnie nie mam dwu marek przy duszy i, B&oacute;g mi świadkiem, posłać Wam nic nie mogę. Masz rację, m&oacute;j drogi, że to jest wielka egoistka. Piszę dziś do niej &ndash; po dzisiejszym liście zapewne będzie odpowiedź, będą i pieniądze. Wszak ja od niej żadnej nie żądam łaski, tylko proszę o przysłanie należnych chłopakowi procent&oacute;w. 
 J&oacute;zio i Staś pisali do mnie jednocześnie z Bohdanem. Ucieszyli mię bardzo wiadomością, że obaj dostali nagrody. Wielka to dla Ciebie i dla Matki pociecha, że przy ciężkich kłopotach i zawodach dzieci osładzają Wam życie. Poczciwe dzieciaki! Przykro mi tylko trochę, że J&oacute;zio źle po polsku pisze, błęd&oacute;w dużo robi, aleć to nie jego wina i on zresztą nie pierwszy i nie ostatni. Z czasem się nauczy. 
 Jestem trochę zmęczony pracą. Rad bym choć parę dni spędzić bezczynnie, gdzieś ze swoimi na gawędce... ale trudno i marzyć teraz o tym. Trzeba lata czekać i być cierpliwym. 
 Jakże tam teraz zdrowie Mamy i Twoje? Co bęben porabia? 
 Pisz do mnie, drogi m&oacute;j, jak najczęściej &ndash; ja chociaż kr&oacute;tko, zawsze odpowiem. Strasznie jestem zapracowany. 
 Całuję Was serdecznie, 
 Ignacy ",
1175,['Ignacy Jan Paderewski'],['Helena Górska'],Strasburg,,1885-11-28,1885-11-28,"Strasburg, 28 listop[ada] 1885, sobota",Do Heleny Górskiej," W ciągu tego tygodnia miałem bardzo mało czasu i pomimo najgorętszej chęci nie mogłem do Pani napisać. Proszę się za to nie gniewać i wybaczyć Paderkowi &ndash; jeżeli łaska. Spracowany jestem okropnie. Daję lekcje w zwykłej ilości, jedna tylko prywatna ubyła mi, kuję Kwartet Brahmsa, Trio i Sonatę wiolonczelową Rubinsteina z powodu zbliżającego się wieczoru kwartetowego i koncertu Brandukowa. Wykańczam, o ile mogę, Wariacje , a opr&oacute;cz tego muszę prowadzić korespondencję w sprawie... Wallenroda . Zabawna to historia. Winklesio obrał mię za sędziego polubownego w sprawie zatargu z Ż[eleńskim], nic mi jednak o tym nie wspomniawszy. Napisał jednak Ż[eleński]emu, że wszystkie manuskrypta i libretto prześle do Strasburga i ten dalejże w listy i w prośby, ażebym mu to wszystko odesłał. Musiałem tedy odpisać kompletnie na suchy, a wymuszenie serdeczny list mistrzowi i nabazgrać do przełożyciela. Dotychczas od Winklesia ani słowa nie otrzymałem. Ciekawym, jak to się skończy. Żeleń[ski] pytał się o Państwa, jak Wam się powodzi. Odpisałem, że dość znośnie. Wszak miałem rację. 
 Moja awantura z wieczorami kwartetowymi już się skończyła. Przeproszono mię i grać będą, co sam wybrałem. Z wielkiej chmury mały... grzmot. 
 Chciałbym bardzo wyjechać stąd 20 [grudnia] lub 21 [grudnia] i w tym celu gwałtownie pracuję nad Wariacjami . Trzeba Wam przecież coś przywieźć na święta... jakiś fortepianowy pasztet. Kilka wariacji bardzo mi się udało, a choć niekt&oacute;re haniebnie są trudne, zostawię je jednak w całości i tylko dwie dopiszę jeszcze. Obecnie mam dziesięć i niezły temacik do fugi, nad kt&oacute;rą dziś wieczorem zacznę pracować. Boże, błogosław mej pracy! 
 Ucieszyłem się ja niezmiernie z tego interesu skrzypcowego. Jeżeli to nie kijek, lecz prawdziwa siekierka, to 2000 frank&oacute;w spadło doprawdy z nieba. Szkoda tylko, że na podniesienie tych niebieskich wyrzutk&oacute;w musicie tak długo czekać... A może to i lepiej, jeżeli pieniądze pewne. 
 Zdaje mi się, że to już wszystko, co miałem dziś do powiedzenia. Życie ciche a męczące &ndash; nowości żadnych, czasu mało, proszę mi wybaczyć, że już na tym kończę 
 Ignacy 
 &nbsp; 
 [PS] Ale, ale, byłbym zapomniał o najprzyjemniejszej nowinie. Wczoraj na lekcji harmonii jedna z uczennic, ta sama, kt&oacute;rej mama skarżyła się na mnie z początku &ndash; podchodzi z nieśmiałą miną i powiada: &bdquo;Mama l&auml;sst sich empfehlen und schickt Ihnen diese Rezension &ndash; vielleicht wird das Sie interessieren&rdquo;. Biorę do ręki, patrzę &ndash; wycinek z gazety i krytyka koncertu Essipowej. Gdzie był koncert i kiedy &ndash; nie wiadomo &ndash; fakt tylko, że w programie były utwory Schuberta, Schumanna, Rubinsteina, Czajkowskiego, Liszta i Paderewskiego Wariacje z fugą , kt&oacute;re Pani zapewne znać musi. Przyznaję, że mię to bardzo ucieszyło. Dobra to baba! ",
1176,['Ignacy Jan Paderewski'],['Helena Górska'],Strasburg,,1885-12-11,1885-12-11,"Strasburg, 11 grudnia [18]85, środa",Do Heleny Górskiej," Pozbyłem się nareszcie i Kammermusik Soir&eacute;e. Pr&oacute;by częste a nudne zabrały mi bardzo dużo czasu &ndash; w ciągu całego tygodnia nie mogłem ani do Państwa napisać, ani też się zdobyć na wykończenie zaczętej fugi. Opr&oacute;cz pracy w konserwatorium, opr&oacute;cz tych pięciu pr&oacute;b z mymi kolegami, musiałem jeszcze wysiadywać, wygrywać i nudzić się na wieczorach u rozmaitych pierwszo- i drugorzędnych figur. Nie możecie sobie Państwo wyobrazić, jak mię męczy i wyczerpuje tutejsze życie! Praca ciągła, przyjemności żadnych, a tylko wyrzuty sumienia, że się marnuje wiek najlepszy, okres życia, w kt&oacute;rym wszyscy kompozytorowie najwięcej i najlepiej tworzyli i tworzą. Tu, jak na złość, temata, pomysły rozsadzają ciasną czaszkę, i to najczęściej, gdy muszę iść na nauczycielskie tortury i nie mam ani czasu, ani też sił, by to wszystko na papier rzucić! 
 Dziś na przykład miałem doskonały pomysł do wiolonczelowej sonaty i przy fortepianie zaimprowizowałem prawie całą pierwszą część, bez przesady ładną. C&oacute;ż z tego?... Musiałem natychmiast iść na pr&oacute;bę, kt&oacute;ra trwała prawie trzy godziny, w trzy kwadranse potem na koncert, z kt&oacute;rego przed chwilą wr&oacute;ciłem, a obecnie nie pamiętam już ani nutki. 
 Dziś pracowałem 10 godzin i p&oacute;ł. Pięć godzin lekcji, 3 pr&oacute;by i dwie i p&oacute;ł godziny koncertu. To nie bagatelka. 
 Trio Rubinsteina ogromne zrobiło wrażenie. W połowie Scherza musieliśmy się zatrzymać z powodu... burzy oklask&oacute;w, a po skończeniu wywołano nas, co podobno tutaj ani razu się jeszcze nie zdarzyło. Toż samo było i po kwartecie Brahmsa, kt&oacute;ry doprawdy grałem doskonale. Moi towarzysze trzymali się bardzo dobrze, tylko &bdquo;czeski zając&rdquo; kroczył nie po zajęczemu. Strasznie ciężka to sztuka, temperamentu ani za grosz, ale ton ładny i technika porządna. 
 Wychodząc z koncertu, spotkałem kolegę Klinglera, altowiolistę, kt&oacute;ry ze swoim pięciorgiem dzieci powracał do domu. Opowiadał im po drodze: heute haben wir mit riesigem Erfolg gespielt... Ja, Papa, jawohl! ... Biedaczysko! On grał swoją partię nie gorzej ode mnie &ndash; z takim altowiolistą nie grałem jeszcze ani razu, lecz taka to już niewdzięczna rola alt&oacute;wki, że na nią słuchacze mniej zwracają uwagi niż na &bdquo;ekspresyjne&rdquo; nogi fortepianisty. 
 Od wczoraj jestem trochę chory. Zaziębiłem się, kaszlę, mam gorączkę i... sporo strachu. Nie byłoby mi przyjemnie pozostać tu na święta. Jeżeli do jutra nie będzie mi lepiej, to zrobię sobie wakacje i nie p&oacute;jdę do konserwatorium. Może to moim wariacjom na coś się przyda. 
 Jakże tam Państwu w nowym mieszkaniu? Czy wygodnie, c z y&nbsp; c i e p ł o? Podkreślam ten wyraz, bo ciepłe mieszkanie w cywilizowanych stronach najważniejszą jest rzeczą. Gdybym tutaj miał zawsze jednakową temperaturę, nie byłbym się zaziębił. 
 Co słychać? Proszę o parę wyraz&oacute;w, bo mi smutno i nudno i... ciekawy jestem, jak Ciocia. 
 Ignacy ",
1177,['Ignacy Jan Paderewski'],['Jan Paderewski'],Strasburg,,1885-12-14,1885-12-14,"Strasburg, 14 grudnia [18]85",Do Ojca," Drogi Ojcze! 
 Dawno już bardzo nie miałem od Ciebie listu. Smutno mi bez wiadomości o Tobie i o mym chłopaczku. W moim położeniu, przy ciężkiej pracy, na obczyźnie, w zupełnym osamotnieniu listy od drogich mi istot są jedyną i najlepszą pociechą. 
 Przed tygodniem występowałem po raz drugi publicznie i z r&oacute;wnym powodzeniem jak i za pierwszym razem. Krytyki doskonałe (co prawda mało dbam o nie), zadowolenie og&oacute;lne, z wyjątkiem mojego, bo mam za wiele do roboty. W dzień lekcje i pr&oacute;by, wieczorami ciągłe wizyty i zaproszenia, a na pracę nad sobą samym nie ma ani chwili czasu. Jeżeli tak dłużej potrwa, to na przyszły rok nie zostanę tu za żadne pieniądze, bobym się zmarnował i fizycznie, i moralnie. Za granicą nie mają tyle delikatności i względ&oacute;w dla cudzoziemc&oacute;w jak u nas; eksploatują ich bez miłosierdzia. 
 Z powodu ciągłej, a wyczerpującej pracy nie mogłem wiele tu napisać. Z wielkim trudem zdobyłem się na jedną fortepianową kompozycję, kt&oacute;ra nawet dotychczas nie jest zupełnie wykończoną. To, co jest, zapowiada się bardzo dobrze i zapewne będzie jednym z najlepszych dzieł moich. Mam trochę nowych pomysł&oacute;w i szkic&oacute;w, kt&oacute;re postaram się podczas świąt wykończyć w Paryżu. Jadę tam na kilka dni i zabawię prawdopodobnie do 4 stycznia. Święta przepędzę u G&oacute;rskich, będę więc m&oacute;gł pogadać trochę rodzinnym językiem. Od 4 miesięcy nie słyszałem ani jednego polskiego słowa. Odpocznę też tam trochę, co mi się doprawdy słusznie należy. 
 Za kilka tygodni będziecie mieli Święta, a za jakie dziesięć dni pojedziesz pewno po chłopc&oacute;w do Kijowa. Posyłam w tym liście 10 rubli, z kt&oacute;rych będziesz łaskaw, drogi Ojcze, oddać dwa ruble panu Bohdanowi, bo mu się tyle ode mnie należy, za pięć kupisz troszkę zabawek i cukierk&oacute;w dla mego sierotki na gwiazdkę, a trzy przeznaczam na cukierki dla mego rodzeństwa. Drobnostka to, alem ja niebogaty teraz, a i za małe pieniądze można zrobić dzieciom wielką przyjemność. Państwa Kutyłowskich proszę ode mnie pozdrowić. Jak się tam Fredzio miewa? Jak zdrowie Twoje? 
 Ignacy 
 &nbsp; 
 [PS] Ściskam Was i całuję wszystkich i przesyłam życzenia największego szczęścia. ",
1178,['Ignacy Jan Paderewski'],['Jan Paderewski'],Strasburg,,1885-12-14,1885-12-14,"Strasburg, 14 grudnia [18]85",Do Ojca," Drogi Ojcze! 
 Wysyłam dziś list rekomendowany do Szepet&oacute;wki wraz z dziesięciu rublami. Poślij po niego, ale z pogr&oacute;żką, że zaskarżysz pocztę, jeżeli natychmiast listu nie wydadzą. O pieniądzach na kopercie nie ma mowy, bo inaczej nie można by ich było otrzymać w Szepet&oacute;wce. Co tam dobrego u Was słychać? 
 Całuję Twe zacne ręce, mojego Fredziunia błogosławię i całą rodzinę ściskam 
 Ignacy ",
1179,['Ignacy Jan Paderewski'],['Helena Górska'],Strasburg,,1885-12-17,1885-12-17,"[Strasburg], 17 grudnia [18]85, czwartek ",Do Heleny Górskiej," Nie mam dziś nic nowego do doniesienia z wyjątkiem wiadomości, że prawdopodobnie w niedzielę przyjadę do Paryża. Urlop dostanę na dwa tygodnie, pieniędzy mam już trochę, a resztę dopożyczę na rachunek najbliższej pensji. 
 Wiadomość o koncercie Essipowej i ucieszyła mię, i zmartwiła bardzo. Ucieszyła, bo jest ktoś poczciwy nareszcie, kto grywa moje utwory; martwię się zaś słusznie, bo mi od przeszłego roku nic prawie nie przybyło nowego. Ot i te nowe wariacje, na kt&oacute;re bardzo liczyłem, niezupełnie mi się powiodły. Jest ich coś dwanaście, między nimi kilka bardzo ładnych, fuga w trzech czwartych naszkicowana, ale wiele jeszcze brakuje do całości, a właściwie do mego zadowolenia. Pieśni jeszcze nie posłałem Bockowi dla bardzo prostej przyczyny &ndash; nie miałem czasu na przepisanie i na przerobienie Konwalijki . Takiej nędzoty jak ta ostatnia piosenka niepodobna oddawać do druku. 
 Druga bije. Trzeba lecieć na lekcje i, jak zwykle, sp&oacute;źnić się trochę. Do widzenia, daj Boże, za trzy dni! Przyjadę albo z rana o 9.00, albo też po południu w niedzielę. 
 Ignacy 
 &nbsp; 
 [PS] Posłałem Dziutusiowi trochę gilz, tytuń postaram się przeszwarcować. ",
1180,['Ignacy Jan Paderewski'],['Jan Paderewski'],Strasburg,,1886-01-11,1886-01-11,"Strasburg, 11 stycznia 1886",Do Ojca," Drogi m&oacute;j Ojcze! 
 Od paru już dni jestem z powrotem, ale dotychczas nie mogłem się zdobyć na podziękowanie Ci za list i opłatek. Choć nie jestem zdr&oacute;w jak w&oacute;ł, musiałem się już jednak zaprząc do pługa pracy i ciągnę go niemal bez wypoczynku. 
 Pobyt m&oacute;j w Paryżu nie był ani długi, ani wesoły. Czasu mało, pieniędzy jeszcze mniej, o zabawach więc ani było myśleć; tylko tyle, że wypocząłem trochę i nagadałem się po polsku u poczciwych G&oacute;rskich. Im tam także nie najlepiej. Rzucili się na oślep w świat nieznany a wielki, bieda czasami dokucza i B&oacute;g wie, kiedy los im się uśmiechnie. Mało komu dobrze się wiedzie na tym świecie. Żydzi i egoiści opływają w dostatki, ale oni, na szczęście, do naszych bliskich nie należą. 
 Dowiedziałem się w Paryżu o cudach, jakie Tw&oacute;j plaster wyprawia. Pani Jaszowska, ciotka pani G&oacute;rskiej, a moja serdeczna przyjaci&oacute;łka, wyleczyła już nim masę os&oacute;b z r&oacute;żnych chor&oacute;b. Ja tu nawet w Strasburgu uzdrowiłem kilku znajomych i przekonywam się, że to plastrzysko wiele warte. Jeżeli Ci, drogi Ojcze, czas pozwoli, a chęci dopiszą, to sfabrykuj tej maści dla mnie i dla pani Jaszowskiej, kt&oacute;rej adres załączam. Będę Ci bardzo wdzięcznym i wywzajemnię się... wielkim pasztetem. Pasztety są wyborne i, choć drogie, jadam je u rozmaitych znajomych bardzo często. 
 Na święta dostałem sporo podarunk&oacute;w i od uczennic, i od znajomych. Bardzo mię tu polubili i nie tylko jako artysta chętnie jestem widzianym. Zapraszają mię ciągle na obiady i wieczory, czemu naturalnie nierad jestem, bo wolałbym ten czas samemu sobie poświęcić. 
 Od Leszetyckiego otrzymałem na Nowy Rok serdeczny, przyjacielski list, w kt&oacute;rym mi przesyła programy koncert&oacute;w swej żony, Essipowej. Grała ona w kilku miastach niemieckich moje utwory i wszędzie z wielkim powodzeniem. Bardzo się ucieszyłem [z] tej wiadomości i sądzę, że ona i Tobie przyjemność sprawi. 
 Robiłem starania o występ w Paryżu w jednym z muzycznych towarzystw i mam nadzieję, że jeszcze w tym roku przyjdzie to do skutku. Trzeba się dać poznać na większym świecie, bo w Strasburgu długo popasać nie warto. 
 Wytłumacz mię, m&oacute;j drogi Ojcze, przed chłopakami. Nie miałem doprawdy ani chwili czasu, ażeby im odpisać, ale za kilka dni postaram się im podziękować. 
 Raz jeszcze: wszystkiego dobrego z duszy i z serca! Niech ten rok lepszym dla nas wszystkich będzie! 
 Ściskam Cię i całuję wraz z moim syneczkiem i dziękuję za tkliwą nad nim opiekę. Mamę i Maniusię ucałuj ode mnie. Pannie Marii zasyłam ukłony. 
 Wasz Ignacy 
 &nbsp; 
 [PS]: Adres pani Jaszowskiej: Czriez Warszawu. Warszawsko-Wileńska Ż[eleznaja] D[oroga], Stancija Gorżkowice w imienije (Łęki) Lenki.&nbsp; ",
1181,['Ignacy Jan Paderewski'],['Helena Górska'],Strasburg,,1886-01-14,1886-01-14,"Strasburg, 14 stycznia [18]86",Do Heleny Górskiej," Dziesiąty już dzień upływa, jak opuściłem Paryż. Dziesiąty dzień pracy, zmęczenia, kłopot&oacute;w, śr&oacute;d kt&oacute;rych trudno i o chwilkę czasu na napisanie do drogich przyjaci&oacute;ł. Codziennie zabierałem się wieczorem do pi&oacute;ra i codziennie zjawiał się ktoś, jeżeli nie z zaproszeniem, to tak, po prostu, żeby mi zmarnować swobodne godziny. Dziś nareszcie jestem szczęśliwy, nikt się nie zjawił, mogę więc nagryzmolić kilka wyraz&oacute;w, poprzedziwszy je prośbą &ndash; nie gniewajcie się na mnie! 
 Zastałem tutaj kilka miłych niespodzianek. Opr&oacute;cz mn&oacute;stwa list&oacute;w, noworocznych życzeń i telegram&oacute;w czekały mię jeszcze i podarki. Kilka uczennic wysadziło się na bardzo ładne krzesełko do fortepianu, uczeń Roth przysłał mi jakieś dziwaczne pudełko z cygarami i tytuniem, jedna z pań miejscowych karafeczkę i kieliszki wraz z dwiema butelkami Chartreuse&rsquo;y, a pani Sengenwald, u kt&oacute;rej raz grałem na wieczorze, sprawiła mi bardzo ładną popielniczkę. Z tego ostatniego daru cieszyłem się bardzo i już zawczasu myślałem o pokazaniu go w Paryżu pewnemu znanemu nam farmaceucie &ndash; niestety! Nie zobaczy on tego nigdy. Popielniczka ma tyle srebra, ile pani Eugenia dystynkcji. 
 Najprzyjemniejszą niespodziankę stanowił dla mnie list od Leszetyckiego. Zacny ten człowiek przysłał mi swoją fotografię, serdeczne życzenia i... kilka program&oacute;w z koncert&oacute;w żony, na kt&oacute;rych figurują moje Wariacje . Dodał przy tym, że ona gra je rzeczywiście prześlicznie i wszędzie z wielkim powodzeniem. Musi w tym być wiele prawdy, skoro pojutrze usłyszą i Berlińczycy moje morceau w koncercie poczciwej Annetty. W Warszawie była podobno, jak m&oacute;wi L[eszetycki], &bdquo;une grande pr&eacute;vention contre ce choix&rdquo;. Ciekawa rzecz, kto mię tam tak strasznie kocha?... 
 Paryski romans ogromnie się tu podoba. Grałem go w kilku domach i wszędzie musiałem po dwa, a nawet trzy razy powtarzać. Kto wie, może się i sprawdzi proroctwo piotrkowskiego Włocha? Popularność nie bardzo mię nęci, ale też i nie odpycha. Myślałem, myślałem nad Preludium i wymyśliłem... Intermezzo do tej Suity . Jest to kr&oacute;ciutki kawałek, niezmiernie prosty i, doprawdy, nie ustępuje ani trochę Roma [n] sowi . Temat do pierwszej części znalazł się także, o formie tylko nie mam jeszcze pojęcia. Trzeba szukać. &bdquo;Szukaj więc obmyśleć ładną formę&rdquo;, Paderku! 
 Przed paru godzinami otrzymałem kartę od małego Korzeniowskiego, kt&oacute;ry w imieniu panny Estreicher prosi o adres drogiej Pani. Zarazem zapowiada mi przysłanie swego pierwszego drukowanego &bdquo;opus&rdquo;. Naszej, ubogiej skądinąd, literaturze zn&oacute;w przybędzie jakaś historyczna praca. 
 &Agrave; propos historii &ndash; jakże tam z Jagusią? A poza tym, czy wiele dobrego, nowego i pewnego? 
 Wasz Ignacy ",
1183,['Ignacy Jan Paderewski'],['Helena Górska'],Strasburg,,1886-01-18,1886-01-18,"[Strasburg], [po 18 stycznia 1886], środa",Do Heleny Górskiej," Zabierałem się właśnie do pakowania przyobiecanych Stanisowi gilz, gdy mi przyniesiono list Pani. Zabolały mię te wiadomości, ani słowa, lecz nie zadziwiły wcale. Od tej zb&oacute;jeckiej parki wszystkiego spodziewać się można &ndash; z wyjątkiem dobrego uczynku. Gdyby mi powiedziano, że w Billancourt został ktoś obdarty do szczętu, napadnięty śr&oacute;d nocy i zamordowany, to bym bez wahania pomyślał, że mordercą nie jest kto inny, tylko ten Stanis, kt&oacute;remu pakowałem przyobiecane gilzy, i jego towarzyszka, kt&oacute;rej cudowny biust mniej mię z pewnością interesował niżeli Pasteura zdechła na wściekliznę suka. Nie bardzo się cenzuralnie wyrażam, ale trudno o wonne sł&oacute;wka, gdy się m&oacute;wi o takich nikczemnikach. 
 Sam fakt oburza mię, jak wszystko niskie, nikczemne, podłe, lecz co mię najbardziej martwi, to to, żeście Państwo tę niegodziwość tak żywo odczuli. Czy mało macie kłopot&oacute;w i zawod&oacute;w? Czy Wam nie wystarczyła nieuczciwość Diaza, że się jeszcze billancourtskimi przysmakami truć chcecie? Co najwyżej pożałujcie straconych 575 frank&oacute;w, bo tyle, zdaje się, kosztuje ten miły stosunek, i cieszcie się z pomyślnego rezultatu. Wszak teraz już nie będziecie mieli wizyt, nie będziecie musieli opłacać drogo gwałtem wpychanych grat&oacute;w, a co najważniejsze, że plugawe, a kompromitujące figury nie przyjdą Wam &bdquo;robić złą krew&rdquo;. 
 Żal mi strasznie kochanego Dziutusia, bo przy jego usposobieniu obecnym i zgryzotach niemało go ta sprawa obeszła. Ważniejszą jest jednak rzeczą zaw&oacute;d lizboński, strata pewnych 2000 frank&oacute;w i świetnych widok&oacute;w na przyszłość... Co robić? 
 Smutno, bo smutno i źle bardzo, ale od czeg&oacute;ż głowa na karku? Trzeba radzić, i to prędko. Jest w Paryżu Andzia, może więc ona napisze do Ameryki, do Chłapowskiej, z zapytaniem, czy tam ona nie znajdzie jakiej korzystnej posady. Tymczasem należy odwiedzić Sarasatego, kt&oacute;ry, bądź co bądź, dał już dow&oacute;d dobrych chęci, i zapytać za Anglią. On tam wkr&oacute;tce jedzie, a ma olbrzymie stosunki. Jeżeli to wszystko zawiedzie, to już trudno, wypadnie chyba uczepić się brzytwy i na ryzyko un espacio ruszyć do Buenos Aires. I ja się w takim razie postaram o większy repertuar, urządzę interessa Fredzia i dalej za ocean. 
 W Strasburgu marnieję pod każdym względem. Pracuję okropnie, a nic mi prawie nie przybywa. Żyję jak nie można skromniej, a ciągle jestem bez grosza. Jutro na przykład nie będę już miał 30 fenig&oacute;w na przeczytanie gazet w kawiarni i muszę czekać sobotniej pensji, z kt&oacute;rej, po opłaceniu dług&oacute;w, nic mi nie zostanie. Wszak taka egzystencja niewiele warta. Żyję w oderwaniu od świata, nic nie widzę, nic nie słyszę i... r&oacute;wnież nic nie zarabiam. Jeżeli się mam zakopać w jakim kącie, to przynajmniej za pieniądze. 
 Przed paru dniami zn&oacute;w mi przybyła znajomość księstwa Hohenlohe, do kt&oacute;rych trzeba iść z wizytą. Niech ich diabli porwą wszystkich. 
 Wkr&oacute;tce zn&oacute;w napiszę, dziś trudno mi nawet myśleć. 
 Pozdrawiam Was serdecznie 
 Ignacy 
 &nbsp; 
 [PS] Gilzy jednak poślę i zapytam już od siebie, ile w tej knajpie 2 obiady i podwieczorek kosztują?... ",
1182,['Ignacy Jan Paderewski'],['Helena Górska'],Strasburg,,1886-01-18,1886-01-18,"[Strasburg], 18 stycznia 18[86], poniedziałek",Do Heleny Górskiej," Nie wiem, co to się stało poczcie tutejszej. Dotychczas była regularną aż do zbytku, listy z żądaniami odpowiedzi dochodziły mię ze wszystkich stron świata, nawet z Ameryki, a naraz list Pani, taki pomyślny i radosny, sp&oacute;źnił się o całe pięć dni. Może to wina listonosza, kt&oacute;rego obecnie zmieniono. 
 Nie potrzebuję chyba m&oacute;wić, ile mię ucieszyła wiadomość o prawdopodobnej wędr&oacute;wce Dziutusia do Lizbony. Warunki są świetne, kariera otwarta na roścież, idzie tylko o to, czy nie będzie za p&oacute;źno. Sarasate pisał dawno, a adresu jego Państwo nie macie. Że też to zawsze ten &bdquo;pech&rdquo; przeklęty musi Dziutusiowi wejść w drogę! 
 Wczoraj wyczytałem w jednej z gazet, że poczciwy Pablito ma grać 19 [stycznia], tj. jutro, w Berlinie. Dziś więc w te pędy napisałem do niego, prosząc o zawiadomienie Dziutusia o dniu wyjazdu do tego richissime signore . Może go już list m&oacute;j nie zastanie. Byłbym zatelegrafował, gdyby, ach gdyby! W Strasburgu nie było tak trudno o pieniądze. 
 Marny ten Strasburg i marni Alzatczycy. Posiedzieć tu parę lat to można albo &bdquo;stłuścieć&rdquo; i zajeść się do śmierci, albo też zwariować z desperacji i niestrawności. Wyjechałem z Paryża czerstwy a słodki jak pączek... w Popielec, a po dwutygodniowym już pobycie tutaj jestem do niczego &ndash; jak garnek jaki, kt&oacute;rego się ręka panny Marii dotknęła. Gryzą mię uczennice, bydło, o jakim Państwo pojęcia nie macie, a dojadają znajomi, od kt&oacute;rych opędzić się nie można. 
 Przedwczoraj na przykład zabrałem się pobożnie do pisania, gdy oto wchodzi jakaś figura i przedstawia mi się: &bdquo;nazywam się Dominikus (ładne nazwisko!), jestem członkiem Komisji Konserwatorium i przychodzę zaprosić Pana do siebie na dzisiejszy wiecz&oacute;r&rdquo;. Co robić? Ani sposobu odm&oacute;wić, trzeba więc schować kołnierzyk pod klapy &bdquo;niemodnego surduta&rdquo; i wędrować z panem Dominikusem na Judengasse. Czekała mię tam niespodzianka. W pięć minut po przybyciu, choć nie zdążyłem wypić ofiarowanej mi hojnie p&oacute;ł szklanki piwa, pan D[ominikus] powiada bez ceremonii: &bdquo;jetzt wollen wir anfangen! Was denn?... Wir werden Brahms erste Sinfonie vierh&auml;ndig spielen&rdquo;. C&oacute;ż Państwo na to? Po pięciu godzinach lekcji musiałem przez trzy godziny bębnić z tym łajdakiem na cztery ręce. A jemu się zdawało, żem niemało dostąpił zaszczytu. Na domiar świństwa pani Dominikusowa pytała mię jeszcze, czy ja śpiewam, bobym m&oacute;gł z nią &bdquo;sehr sch&ouml;ne Duette singen&rdquo;. Gdyby ten Lesz[etycki] nie był takim zacnym człowiekiem, tobym mu złorzeczył od rana do wieczora. Ale dość już tych skarg. Co u Państwa słychać? Czy państwo Stanis[ławowie?] nie podali jeszcze rachunku za ten obiad ostatni, kt&oacute;ry mię i Dziutusia tak gwałtownie przymusił do... ogrodnictwa?... Komiczni to ludzie. Potrafią drzeć łyka z rodzonego brata. I to wszystko za ż&oacute;łte skarpetki i za... bukiecik. 
 Oczekuję niecierpliwie pozytywnych wiadomości o Portugalii. Kr&oacute;l tamtejszy umarł &ndash; jest posada do objęcia. Jeżeli Dziutuś nie będzie m&oacute;gł pojechać, to &bdquo; mais z pewnością&rdquo; przywdzieje napoleoński surdut i powie uroczyście: &bdquo;Ma fille! Il faut comme &lt;Tua&gt; aller nach Lisbone&rdquo;. A to się dopiero Portugalia ucieszy na widok tego biustu, kt&oacute;ry jest chlubą Paryża i dumą całej republiki. 
 Jak tam poszła Dziewiąta symfonia , Kolego? 
 [PS] Przepraszam za głupie piśmidło. 
 Ignacy ",
1184,['Ignacy Jan Paderewski'],"['Helena Górska', 'Władysław Górski']",Strasburg,,1886-01-31,1886-01-31,"[Strasburg], 31 stycznia 1886",Do Heleny i Władysława Górskich," Wczoraj przysłano mi nareszcie korekty Sonaty . Nie bardzo ufam swej pedanterii i dlatego śmiem tę moc nut przesłać kochanemu Dziutusiowi z prośbą o uważne przejrzenie. Byłbym bardzo rad, gdyby się ta operacja mogła odbyć przy fortepianie, tj. z pomocą młodszego piotrkowskiego Włocha. Może wypadnie zmienić coś w tempach, znaki dokładniej poumieszczać. Ciekawym też, co Dziutuś powie o tytule pierwszej części: Allegro con fantasia . Zdaje mi się, że on zupełnie odpowiada nastrojowi kompozycji. Poczciwa Sonatka pogodziła mię trochę z sobą samym. 
 Ostatnie Wasze przejścia i zawody wraz z moimi kłopotami tak mię przygnębiły, że pomimo dwu wieczor&oacute;w wolnych nie mogłem zabrać się do żadnej pracy. Bębniłem tylko na rozklekotanym Pleyelu, co doprowadzało mieszkającego nade mną rabina do talmudycznej rozpaczy. Ja walę Pleyela, a Żyd tłucze mi w sufit, ja piano , a on wciąż forte i forte . Zniecierpliwiło mię to nareszcie i obmyśliłem zemstę &ndash; ile razy Żyd w 9&frac12; zastukał, odpowiadałem mu gamą oktawami z pedałem, albo też tłukłem tremolanda na obu krańcach leciwego Pleyela. To pomogło. Teraz mogę grać do jedenastej &ndash; Żyd siedzi cicho jak w&hellip; na grzebieniu. 
 Od jutra przystąpię do Suity . Muszę przede wszystkim napisać Scherzo ... aha! Pan Dziutuś chce być niedelikatnym... chce mi wymyślać. Nie ma rady, musi być Scherzo inne, bo poprzednie było za kr&oacute;tkie i za powolne; z Romansem nie kleiło się wcale, a właściwie, z powodu wolnego tempa, za bardzo. Temat&oacute;w mam kilka, trzeba więc tylko pisać. Na preludium muszę wciąż czekać... Dojrzewa i dojrzewa jak winogrona w Polsce. 
 Dziś miałem zabawną przygodę. Wracałem od moich kąt&oacute;w ze śniadania i w chwili gdym przechodził przez most, dmuchnęła &lt;buchałutka&gt; i... fiu! m&oacute;j piękny kapelusik popłynął spokojnie przez kanał. Musiałem śr&oacute;d deszczu pędzić z kwadrans z odkrytą głową, ku wielkiej zabawie strasburczyk&oacute;w. Rad nierad jutro kupuję kapelusz, co mię zmusza do urwania kilkunastu marek mojej karmicielce. Biedny kapelusina! Nawet niebo nie mogło spokojnie spoglądać na jego nędzę. 
 Przybyła mi lekcja u Żyd&oacute;w. W ciągu lutego zarobię z niej 24 marki, będę więc miał za co pojechać do Paryża na karnawał. A może do tego czasu zapłacą mi nareszcie owe 50 marek za Kammermusik. Podły Strasburg! Podli Alzatczycy, jedzą tylko a piją i spoglądają obojętnie na mnożenie się Prusak&oacute;w... Co Pani myśli o Bismarcku?... M&oacute;wię nie na żarty. Ta psia, zwierzęca dusza dochodzi do tego, że lży nasze kobiety w parlamencie... M&oacute;j Boże! Czemu ja nie mogę mu przyrządzić na obiad potrawki ze Stanisa, a na kolację pieczystego z pani Eugenii... na rożnie? Zdechłby nazajutrz. &bdquo;Kurierki&rdquo; otrzymuję, nie wygraliśmy nic &ndash; proszę nie wydawać niepotrzebnie na marki. Co słychać? 
 Ignacy ",
1185,['Ignacy Jan Paderewski'],"['Helena Górska', 'Władysław Górski']",Strasburg,,1886-02-08,1886-02-08,"Strasburg, 8 lutego 18[86]",Do Heleny i Władysława Górskich," U Państwa jakoś teraz weselej. Lekcje przybywają, Lamoureux uprzejmieje, Dziutuś robi postępy w francuszczyźnie, jednym słowem, po wielkiej billancourtskiej burzy wypogadza się niebo paryskie. Cieszę się z tego podw&oacute;jnie, bo sam sobą cieszyć się nie mogę. U mnie i nudno, i smutno. Coraz dłużej przesiaduję w konserwatorium, coraz pilniej studiuję Kwartet Schumanna i Kwintet Saint-Sa&euml;nsa, bo wiecz&oacute;r kameralny tuż-tuż, i coraz bardziej oddalam się myślami i sercem od mojej Suity . W ciągu tego tygodnia nie przybyła mi ani jedna nutka. Prawdopodobnie na ostatki nic nowego do Paryża nie przywiozę. Paskudnie mię to boli! 
 Znajomi moi namawiają mię do dania koncertu przy końcu albo w połowie postu. Niewiele tu można zarobić, ale w każdym razie ze dwieście marek ta awantura przyniesie. Pieniędzy na gwałt potrzeba, skorzystałem więc z tego projektu i teraz już biorę się powoli do wypracowania koncertowego programu. Jak dla mnie, robota to straszna &ndash; kto wie, czy nie podjąłem się jej zbyt lekkomyślnie. 
 Wyczytałem dziś w &bdquo;Signale&rdquo; ową krytykę, o kt&oacute;rej mi Pani wspominała. Popsuła ona mi humor do reszty. Co mi po tych pochwałach, gdy mię nazwano Moskalem, a biedne Wariacje zaliczono do &bdquo;russische Musik&rdquo;?... Ten stary K&ouml;hler nie m&oacute;gł mi zrobić większej przykrości. W pierwszej chwili chciałem do redakcji napisać protest, ale, namyśliwszy się, uznałem za stosowniejsze posłać panu K[&ouml;hlerowi] od siebie pieśni, gdy zostaną wydrukowane. Może się chociaż z tekstu domyśli, że to nie jest &bdquo;russische Musik&rdquo;. 
 Jak tam Dziutuś znalazł Sonatę ? Czy pr&oacute;bowaliście z małym Rosenzweigiem? Chciałbym bardzo wiedzieć, jak też ona wychodzi spod palc&oacute;w innego fortepianisty. Mnie się podobała obecnie więcej niż dawniej, choć w pierwszej części znalazłem kilka bardzo rażących rubinsteinowskich zwrot&oacute;w. Trudno je jednak usunąć, zbyt organicznie wiążą się z całością. 
 Strasznie tu zgłupiałem pod względem muzycznym. Nic w tym dziwnego, bo gdy się pr&oacute;cz uczennic i własnych ćwiczeń żadnej innej muzyki nie słyszy, zmysł i krytyczność sądu muszą ulec stępieniu. Atmosfera zab&oacute;jcza. Brak mi tu Państwa okropnie. Przy Was zrobiłaby się już dawno z tych temat&oacute;w Suita i nawet zapomnielibyśmy o niej. Pomimo woli powr&oacute;ciłem do moich moutons ... tak bardzo gryzą! 
 Czy to prawda, że Es[sipowa] ma grać i w Paryżu Wariacje ? Przyjemna nowina, ale wolałbym, żeby babulka zagrała jakąś inną kompozycję, szczeg&oacute;lniej tę, kt&oacute;rej jeszcze nie napisałem. Wariacje tylko i Wariacje &ndash; już mi to obrzydło &ndash; hańba mi, żem się dotąd nie zdobył na nic nowego i dobrego. 
 Ignacy 
 &nbsp; 
 [PS] Co u Państwa nowego? Jak zdrowie? ",
1186,['Ignacy Jan Paderewski'],['Helena Górska'],Strasburg,,1886-02-17,1886-02-17,"Strasburg, 17 lutego 1886",Do Heleny Górskiej," Jestem strasznie zajęty i prawdopodobnie nie starczy mi czasu na zabazgranie papieru ze wszystkich czterech stron. Oczekuję moich szanownych koleg&oacute;w na pr&oacute;bę z Kwintetu Saint-Sa&euml;nsa i Quartettu Schumanna, kt&oacute;re to utwory mam grać za dwa tygodnie. Nie grałem ich jeszcze nigdy i niemało się morduję nad pokonaniem technicznych trudności. 
 W ciągu tego tygodnia pracowałem trochę nad Suitą . Preludium jest już prawie skończone, czy się tylko Państwu podoba? Temata niezłe, pasaż&oacute;w dobrze brzmiących moc wielka, trudności jeszcze więcej, ale wszystko dobrze brzmi i &ndash; gdyby nie kilka troszkę pospolitych zwrot&oacute;w &ndash; byłbym z tej części zadowolonym. Mam nareszcie i &bdquo;trzy ćwierci&rdquo; Scherza , ale to jeszcze wymaga sporo pracy. Rad jestem, że się jałowość przerwała nareszcie. Czuję się i zdrowszym, i szczęśliwym, o ile to w Strasburgu możliwe. 
 Za poczciwą pracę nad Sonatą dziękuję Dziutusiowi z całego serca. Przydała mi się jego pomoc, jak zawsze. A jak bym za nią dziś był wdzięczny! Tak mi to dobrze, a właściwie Suicie dobrze zrobiło, gdyby mię Dziutusik pogni&oacute;tł, przydusił, połechtał trochę... M&oacute;wiłem już w ostatnim liście, żem tu zgłupiał bardzo, i dziś to powt&oacute;rzyć muszę. Władze sądzenia stępiały okrutnie. 
 Za parę tygodni chciałbym przyjechać do Paryża, posłuchać choć jednego koncertu pana Lamoureux i wypocząć nieco. Przy tej sposobności poddam się cierpliwie operacji pana G&ouml;rski [ sic! ], może on zn&oacute;w coś ze mnie wyciśnie. Byłbym bardzo rad, gdyby się zdało dostać &oacute;w ciepły pokoik z łaski pana kąśsjerza. Nie zabawię długo &ndash; niestety! Otrzymam urlop zaledwie na ośm dni. 
 Pisał do mnie Sygietyński w sprawie wydawnictwa muzycznego, jakiego się podjął pan Gruszecki. Mają oni zamiar wyrugować z handlu warszawskiego pedagogiczne wydawnictwa Jurgensona, L&uuml;tschy&rsquo;ego i innych. W tym celu obrali redakcję, do kt&oacute;rej i ja mam należeć, a kt&oacute;rej zadaniem będzie opracowanie odpowiedniego repertuaru. Myśl bardzo dobra, ale warunki, jak dla mnie, niemożliwe. Żądają oni bowiem, ażebym w ciągu sześciu tygodni opracował pedagogicznie 30 utwor&oacute;w rozmaitych kompozytor&oacute;w. Skąd ja na to czasu wezmę? 
 Sygietyń[ski] zasyła Państwu ukłony, z czego się nawet drzewa paryskie ucieszą. 
 Co słychać nowego i dobrego? Czy lekcje przybywają? Oj! Zuch z tego safandulskiego Dziutusia! 
 A! Ot&oacute;ż i moje smyki. W sam czas! 
 Ignacy ",
1187,['Ignacy Jan Paderewski'],['Helena Górska'],Strasburg,,1886-02-28,1886-02-28,"Strasburg, 28 lutego 1886",Do Heleny Górskiej," Okropnie się cieszę z projektu Di&eacute;mera. Daje on możność nie tylko przedstawienia się publiczności, zapoznania Francuz&oacute;w z kilkoma nie najgorszymi polskimi utworami, ale zarazem pozwoli biednemu Dziutusiowi na sprawienie... nowego surduta. O powodzeniu bowiem ani chwili nie wątpię. Gałęzowski, kt&oacute;ry jest taką wpływową w Paryżu osobistością, zaciągnie jakie sto os&oacute;b; Czartoryscy zapewne tę myśl r&oacute;wnież poprą, a reszta się znajdzie. Przepowiadam 2000 frank&oacute;w dochodu, jeżeli miejsca będą po 10 i 5 frank&oacute;w; taniej tego robić nie można &ndash; drożej i owszem. Chciałbym i ja przyjąć udział jako fortepianista w owym koncercie, nie ze względu na chęć popisu, lecz jedynie z tego powodu, że m&oacute;głbym ze swej strony znaleźć garstkę Francuz&oacute;w i nieco &bdquo;innych nacyj&rdquo;, do kt&oacute;rych będę miał polecające listy. Gdyby moja propozycja nie stanęła w poprzek zamiarom Dziutusia, to prosiłbym o zawiadomienie, czy mam sprowadzić Kwartet Nosa i Trio &bdquo;Kąpletne&rdquo;... O odpowiedź proszę zaraz, odwrotną pocztą, bo prawdopodobnie w poniedziałek wyjadę stąd... do Paryża. 
 Pan Di&eacute;mer ani się domyśla, że jego wspaniałemu projektowi zawdzięczam trochę lepszego humoru i ożywienia. Ostatnie dziesięć dni zmasakrowało mię w ohydny spos&oacute;b. Nie sypiam prawie nic, zęby bolą, pracuję jak parobek, a Suita tak jak i była &ndash; nieskończona. Jeżeli jej nie wykończę w Paryżu, to dam spok&oacute;j pisaniu na długo. Czuję się wyczerpanym i zmarnowanym. Proroctwo Kochanego Dziutka, wyrzeczone w zeszłym roku podczas jednego z obiad&oacute;w w Warszawie, jest bliskim urzeczywistnienia. Latka lecą jak szalone. Poza mną nic prawie &ndash; przede mną mniej jeszcze. Podłe to życie, kiedy się już nawet łudzić nie można! 
 Jutro odbędzie się kwartetowy wiecz&oacute;r z powodu wyjazdu pana Zajica do Anglii na jakieś obskurne koncerta, kt&oacute;rymi jednak stara się on tu narobić wiele hałasu. W gruncie rzeczy nie jest to zły drab, tylko strasznie pusty, ograniczony i ambitny. 
 W zeszłą sobotę byłem z nim razem w Karlsruhe, gdzie popisywaliśmy się na koncercie w obecności całego dworu badeńskiego, kt&oacute;rego on jest solistą. Kammer-Virtuose miał naturalnie ogromne powodzenie, ale i ja nie zrobiłem fiasco. Książątko, kt&oacute;re dość sympatycznie wygląda, rozmawiało ze mną z kwadrans, wypytywało o Polskę i powiedziało &bdquo;Wir hoffen, Sie bald wieder hier zu h&ouml;ren&rdquo;... Daj Boże! W takim razie zarobię coś, tym razem bowiem grałem darmo. 
 Do widzenia! O list proszę 
 Ignacy 
 &nbsp; 
 [PS] Jutro od &oacute;smej sześć godzin lekcji, pr&oacute;ba koncertu, a wieczorem popis. Łajdaki rzępolą bez litości! Piana nie można się doprosić. Przeczułem ja radę drogiej Pani i we wtorek jeszcze posłałem Zarzyckiemu kartę. ",
1188,['Ignacy Jan Paderewski'],['Helena Górska'],Strasburg,,1886-03-01,1886-03-01,"Strasburg, [po 29 lutego 18]86",Do Heleny Górskiej," Piszę kr&oacute;tko, ponieważ niezdr&oacute;w jestem i czasu mam niewiele. Za parę dni przyślę dłuższą o moim występie relację, tymczasem donoszę, że grałem niekt&oacute;re rzeczy wcale przyzwoicie i byłbym grał świetnie, gdyby nie fatalnie rozstrojony fortepian, kt&oacute;ry mię do wściekłości doprowadzał. Krytyki może Państwa zainteresują, więc je dołączam. Głupie... ale pochlebne... dla fortepianisty. Pozdrawiam serdecznie. Co słychać? 
 Ignacy ",
1189,['Ignacy Jan Paderewski'],['Helena Górska'],Strasburg,,1886-03-15,1886-03-15,"Strasburg, 15 marca [18]86",Do Heleny Górskiej," Nie pisałem wprawdzie do Stock[hausena], ale go już uprzedziła pani Scheurer o &bdquo;chorobie siostry&rdquo;, cały więc Strasburg wiedział o tym i ubolewał nad moją przygodą. Stock[hausen] zaniepokojony o losy uczennic telegrafował nawet do Bocka, skąd mu odpowiedziano: &bdquo;P[aderewski] in Strasburg am Conservatorium&rdquo;. Możecie sobie Państwo wyobrazić, jak go to pocieszyło. Obecnie muszę na wszystkie strony opowiadać tę śliczną bajeczkę i wściekam się jak przed rokiem, gdy mię pytano o Konrada . Trudna rada! Trzeba być konsekwentnym i grać komedię, jak można najlepiej. 
 Nie przychodzi mi to, niestety, trudno, gdyż powr&oacute;ciłem i smutny, i zadumany jak indyk, kt&oacute;remu już łeb ucięto. Choroba Pani, zaw&oacute;d z powodu Marsicka, a także i brak pieniędzy bolały mię już w Paryżu, tu zaś zastałem przykre nowiny. Ojciec m&oacute;j jest w strasznych kłopotach, nie ma za co chłopc&oacute;w w szkołach utrzymać, biedny zaś Rutkoś niebezpiecznie chory, dwa razy już zwoływano do niego konsylium. Sam pisze, &bdquo;chciałbym jeszcze pożyć troszkę&rdquo;, a Kerntopfowie donoszą, że źle z nim bardzo. Okropnie mi żal tego poczciwca! 
 Zastałem tu także list od kochanego Winkla. Pisze on, że telegrafował do Pani w dniu imienin, lecz mu odpowiedziano &bdquo;Madame G&oacute;rska rue Franclin inconnue&rdquo;. Na dow&oacute;d dołączył ową odpowiedź i ja też ją Pani posyłam. Z Wallenrodem sprawa skończona. Przed paru dniami Ż[eleński] przysłał 600 marek za tłumaczenie, W[inklewski] zaś zrzekł się wszelkich praw do tantiemy na przyszłość. 
 Dziś piszę do Ojca po milion plastr&oacute;w. Ciekawym bardzo, czy mu nasz projekt wyda się tak świetnym, jak go sobie przedstawiamy. Dobrze by było, gdyby Państwo pogadali o tym z Ochorowiczem. On wie, w jaki spos&oacute;b uzyskuje się prawo własności na wszelkiego rodzaju wynalazki. Z aptekarzem trzeba może być trochę ostrożnym. 
 Zapytywałem się już tutaj o weksel. Ustąpić go można każdemu i wszędzie, tylko procedura cała trwa znacznie dłużej niż z wekslami miejscowymi. Niebezpieczeństwo tedy nie bardzo groźne. W każdym razie należy zrobić akt fikcyjnej sprzedaży na rzecz panny Marii, nie donosząc jednak o tym gospodarzowi, bo z jego strony mogą być pewne trudności. Do dokumentu na zwyczajnym papierze wystarczy przylepienie marki. 
 Zimno tutaj, w moim pokoju sypialnym zimniej niż na &bdquo;g&oacute;rze&rdquo;, a i w &bdquo;salonie&rdquo; palce kostnieją przy pisaniu. Czy też Pani siedzi przykładnie w domu? Proszę pamiętać o obietnicy &ndash; w dzień odwiedzać czasami Landowskiego, wieczorami nie wychodzić wcale, opalać sypialny pokoik i robić inhalacje. 
 Jakże tam z Zamojskimi? Czy nie był jeszcze Sarasate albo jego piętaszek? 
 Wbrew oczekiwaniu nie otrzymałem żadnego listu od &bdquo;zacnych braterstwa&rdquo;. 
 Ignacy 
 &nbsp; 
 Jutro przyjeżdża tu Auer, będzie grał koncert Goldmarka w środę. Okropnie się cieszę z możności poznania nowej kompozycji. ",
1190,['Ignacy Jan Paderewski'],"['Helena Górska', 'Władysław Górski']",Strasburg,,1886-03-26,1886-03-26,"Strasburg, 26 marca [18]86",Do Heleny i Władysława Górskich," W chwili gdy to piszę, Państwo zapewne w najlepsze ziewacie na wielkim raucie u Godebskich. Dziutuś już odegrał Koncert Wieniawskiego i &ndash; syty chwały a kompliment&oacute;w wielkiego Liszta &ndash; marzy z lubością o rozkoszach ukrytych pod kosztowną billancourtską zasłoną. Pani słucha przyjemnej rozmowy pana Jasiewicza i myśli o... warszawskim Żydzie, a ja piszę i o wszystkim myślę po trosze. 
 Zeszły tydzień obfitował w pewne wrażenia artystyczne, był bowiem Auer i poznałem się z pewnym znanym już w Paryżu i Niemczech fortepianistą Blumerem. W tym zaś tygodniu mam moc obiad&oacute;w proszonych i wieczor&oacute;w i, jak zwykle, trudno mi się od nich wykręcić. 
 Auer grał koncert Goldmarka, kompozycję ani oryginalną, ani wdzięczną, ale dobrze instrumentowaną i bardzo monotonną. Gra jego tym razem mniej mi się podobała. Słodka, ckliwa, mdła nawet, choć wykończona po mistrzowsku. Z drobnych rzeczy, do kt&oacute;rych mu akompaniowałem, dość mi się podobała Berceuse Cui. Powodzenie miał duże, nie większe jednak od tego, jakie ja miałem dzięki koncertowi Saint-Sa&euml;nsa. Nie poznalibyście teraz Auera, tak się zmienił, wyłysiał i zżydział. 
 Blumer dawał niedawno koncert w Paryżu u Erarda, grał także u Lemoine&rsquo;a. Zapoznał się on ze mną gł&oacute;wnie dla Wariacji , kt&oacute;re słyszał na koncercie Es[sipowej] i kt&oacute;re raz jeszcze chciał w moim wykonaniu usłyszeć. Grałem mu obie serie i &ndash; o dziwo! druga mu się więcej podobała. Dodałem tam wprawdzie jedną wariację, nie przypuszczam jednak, ażeby ona gł&oacute;wnie się przyczyniła do tego wrażenia. Musiałem przyzwoicie je wykonać! 
 Przed tygodniem miałem list z New Yorku od fortepianisty Lamberta, kt&oacute;ry mi pisze entuzjastyczne o Wariacjach pochwały i prosi o szczeg&oacute;ły biograficzne, gdyż chce mię dać poznać amerykańskiej publiczności. Nie odpisałem mu jeszcze, bo nie mam czasu, choć właściwie nic nie robię. 
 M&oacute;wiłem Państwu już kilka razy o pewnej staruszce, pani , kt&oacute;ra mi za muzykę płaci 50 fenig&oacute;w. Ta poczciwa przysłała mi, w kilka dni po moim powrocie, dwie butelki chartreuse&rsquo;y i 50, ale marek, z bardzo serdecznym listem. Chodziłem do niej, prosiłem, ażeby wzięła z powrotem &ndash; na nic się to nie zdało &ndash; musiałem przyjąć. W kilka dni c&oacute;rka jej przysyła mi 100 marek, niby za zagranie na wieczorze, ale te już odesłałem, bo domyśliłem się celu. Ci poczciwi ludzie chcieli mi w ten spos&oacute;b pokryć koszta poniesione na podr&oacute;ż... do Berlina. Widocznie Stock[hausen] powiedział im, że 150 m[arek] pożyczyłem od niego (właściwie na zapłacenie polisy) po powrocie &bdquo;od chorej siostry&rdquo;. 
 Nic nie piszę, nic nie grywam, chodzę tylko po obiadach, kt&oacute;rych nie trawię, i po lekcjach, kt&oacute;re prawdopodobnie w tym miesiącu przyniosą mi około 150 m[arek], jeżeli uczennice nie raczą chorować. 
 Co u Państwa słychać? Ciapcię i panią Marię proszę serdecznie pozdrowić. Pisał Jasieński z Neapolu. Szczęśliwy, że może tam &lt;pr&oacute;żnować&gt;. 
 Ignacy ",
1191,['Ignacy Jan Paderewski'],"['Helena Górska', 'Władysław Górski']",Strasburg,,1886-04-15,1886-04-15,"Strasburg, [przed 15 kwietnia 18]86, sobota",Do Heleny i Władysława Górskich," Wczoraj spotkała mię bardzo miła niespodzianka. W południe zjawił się Stock[hausen] z telegramem od Rubinsteina, kt&oacute;ry go zapraszał na obiad na stacji kolei żelaznej. Nie byłem wprawdzie proszony, ale skorzystałem ze sposobności przepędzenia kilku godzin w towarzystwie najgenialniejszego muzyka z żyjących. Rubinstein się bardzo zdziwił, ujrzawszy mię w Stras[burgu]. Zapytywał mię o nowe rzeczy (niby kompozycje), jak r&oacute;wnież o to, czy mam dość czasu dla samego siebie. Niestety! Na oba pytania nie mogłem dać przyzwoitej odpowiedzi. 
 Rubin[stein] jest już obecnie w Paryżu, mieszka w H&ocirc;tel du Helder. Dobrze by było, gdyby Dziutuś zechciał p&oacute;jść do niego, przypomnieć mu się i zapytać o jaką posadę. Ten człowiek ma dobrą pamięć, zacne serce, a może zrobić nie mniej od Sarasatego. 
 W końcu Wielkiego Tygodnia przyjadę zapewne zn&oacute;w na kilka dni, więc może razem p&oacute;jdziemy. Trzeba się ruszać, bo wiosna tuż-tuż, a pieniądze hen-hen. 
 Wczoraj wyczytałem wiadomość, że w Rotterdamie jest posada Concert majstra [sic!] do objęcia. 20 godzin lekcji skrzypcowych i ensembl&oacute;w, grywanie w koncertach i kwartetach, na kt&oacute;re szczeg&oacute;lny kładą nacisk &ndash; za 3000 marek rocznie. Dyrektorem tego zakładu jest kompozytor Gersheim, do niego trzeba zgłaszać się piśmiennie. Termin składania ofert upływa 15 kwietnia. Adres: Professor Gersheim, Direktor der Gesel[l]- schaft zur Bef&ouml;rderung der Tonkunst in Rotterdam . 
 Jeżeli jest Sarasate albo Gold[schmidt] w Paryżu, to niech Pani wystara się o jakiś list i proszę natychmiast pisać do Gersheima. 3000 marek w Rotter[damie] więcej znaczą niż 6000 frank&oacute;w w Paryżu. 
 U mnie nic nowego. Lekcje i lekcje, obiady i wieczory, a opr&oacute;cz tego pr&oacute;by z koncert&oacute;w uczniowskich, kt&oacute;re się odbywają co środa. Nic nie piszę, chyba już tutaj pisać nie będę. Ach! Żeby to te wakacje prędzej nastąpiły! 
 Czemu Państwo tacy na mnie niełaskawi? Czy to brak czasu, czy też zwykły pi&oacute;rowstręt? 
 Kłaniam się wszystkim wdzięcznie 
 Ignacy ",
1193,['Ignacy Jan Paderewski'],"['Helena Górska', 'Władysław Górski']",Strasburg,,1886-04-20,1886-04-20,"Strasburg, 20 kwietnia [18]86",Do Heleny i Władysława Górskich," Nieładnie się spisałem. Już tydzień blisko, jak napisałem był list do Państwa, i przez cały ten tydzień przechowywał się on w kieszeni mojej kurtki. Dziś odnalazłem zbrodniarza, ale go nie posyłam, bo strasznie jakiś ponury. Wolę w kilku słowach opowiedzieć, jak wyglądał. Skarżyłem się na wszystko i na wszystkich, a szczeg&oacute;lniej na ten wpływ haniebny, jaki Strasburg na mnie wywiera. Rzeczywiście, pobyt tutaj dłuższy jest dla mnie niemożliwym. Stracę wszystkie dobre popędy, a zyskam chyba tylko tyle, że mię alzacka kuchnia utuczy. Nie jest to zn&oacute;w tak świetna perspektywa, ażeby dla niej tracić wszystkie artystyczne iluzje. 
 W czwartek albo piątek przyjeżdżam do Paryża wraz... z plastrem, kt&oacute;rego aż cztery pudełka Ojciec mi przysłał. Na kolei proszę mnie nie spotykać, bo po pierwsze, to kosztuje, a po wt&oacute;re, nie jestem jeszcze pewnym dnia wyjazdu. 
 Ciekawym bardzo, co my też zrobimy z tym specyfikiem? Czy się uda sprzedać go jakiemu przedsiębiorcy, czy też wypadnie roznosić go samemu po bulwarach? Pieniądze by się przydały, Państwu bardziej jeszcze niż mnie, trzeba więc będzie zakręcić się energicznie. 
 Essipowa grała zn&oacute;w Wariacje w Wiedniu, na koncercie własnym, urządzonym bardzo wspaniale, bo ze wsp&oacute;łudziałem Richterowskiej orkiestry. Podobno i tam się one bardzo podobały. Smutno mi! Bo oto już rok upłynął, a ja nic nie napisałem podobnego ani nawet słabszego od tej kompozycji. Nad Preludium do Suity mozolę się ciągle i bezskutecznie, a do nowych wariacji doprawdy nie mam czasu. 
 I mnie smutno, i Państwu teraz ciężko, znajomym i bliskim także bieda dokucza. Źle na świecie! Ale co tam! Za kilka dni będziemy się zn&oacute;w łudzić projektami, pocieszać zamkami na lodzie, kt&oacute;re język, ten wielki budowniczy, wspaniale stawiać potrafi. 
 Do widzenia więc 
 Ignacy ",
1192,['Ignacy Jan Paderewski'],['Jan Paderewski'],Strasburg,,1886-04-20,1886-04-20,"[Strasburg, przed 20 kwietnia 1886]",Do Ojca," Drogi Ojcze! 
 Odebrałem dziś pudełko z &bdquo;cudownym plastrem&rdquo;, ale bez przepisu. Okoliczność ta nie pozwoli na szukanie swobodne nabywc&oacute;w, bo w istocie mniej im będzie chodziło o te kilka pudełek niż o przepis, według kt&oacute;rego robić mogą lekarstwo masami. Nie zraża mię to jednak i jutro wybieram się do Paryża wraz z paczką. Może co z tego i teraz będzie. W każdym razie proszę Cię, m&oacute;j drogi, o przysłanie przepisu odwrotną pocztą do Paryża pod adresem: Paris, Avenue Kl&eacute;ber N 93. Paderewski. 
 U mnie zresztą niewiele nowego. Pracuję nad mymi osłami w konserwatorium, grywam trochę, ponieważ chcę w lecie kilka koncert&oacute;w urządzić, a piszę mało, prawie nic. Z dawniejszych kompozycji kilka teraz zjednało sobie uznanie, do czego gł&oacute;wnie przyczyniła się poczciwa Essipowa, grywając je w koncertach. Ostatnim razem grała ona zn&oacute;w moje Wariacje w Wiedniu i podobno bardzo się one podobały. 
 Od staruszki ani słychu, ani wieści. Nie wiem, co się tam porobiło. W każdym razie nie musi ona być bardzo chora, boby mi o tym natychmiast doniesiono. 
 Jak tam ze zdrowiem Was wszystkich? Czy się Fredziuś nauczył czytać? 
 Ściskam Was i całuję z całego serca 
 Ignacy 
 &nbsp; 
 [PS] Wesołych Świąt i wszelkich pomyślności. 
 Niemiła przygoda, a raczej niebezpieczeństwo, z jakiego Cię B&oacute;g wyratował, okropnego nabawiło mię strachu. Jeszcze dziś, gdy pomyślę, że nieraz, drogi Ojcze, jeździsz po nocy, przykro mi bardzo. Byłoby dobrze zaprzestać raz na zawsze wszelkich nocnych wyjazd&oacute;w. 
 Na zakończenie nowina! W Neczaj&oacute;wce koło Zasławia zabili chłopi &lt;r&oacute;wno&gt; Żyd&oacute;w dla 40 rubli. A co? Żyd&oacute;w &nbsp;&lt;tu coś nie ma&gt;. Ja też tu coś wiem.&nbsp; ",
1194,['Ignacy Jan Paderewski'],"['Helena Górska', 'Władysław Górski']",Strasburg,,1886-05-15,1886-05-15,"Strasburg, 15 maja [18]86",Do Heleny i Władysława Górskich," Zwlekałem trochę z pisaniem, ponieważ nie miałem jeszcze tych oto dwu papierk&oacute;w i nie byłem dobrej myśli. Dziś jestem bogaty, wesoły i got&oacute;w bym nawet napisać panegiryk na cześć Stockhausena i... Giacomellego. To jest jakiś bardzo rozumny człowiek! Jeżeli mu B&oacute;g dał tyle uczciwości, ile rozumu, a diabeł odpowiednią ilość pieniędzy, to może dotrzyma obietnicy i z nasępionego Dziutusia zrobi jarzącą gwiazdę. Czas by już na to. Za tyle lat biedy i pracy należy mu się choć to, co posiadają lada miernotki &ndash; spokojny kawał chleba, bez troski o jutro i obawy &nbsp; kapelusza. 
 Ciekawy jestem niezmiernie wiadomości o środzie, będzie to bowiem chyba dzień rozstrzygający, stanowczy. Trzeba grać Romanse Wagnera i Swendsena. Mazurki Wieniawskiego i Zarzyckiego, Arię , Serenadę i Menuet , a gdyby Pani zechciała (?) zaakompaniować, to i Suitę [Franza] Riesa, i Tańce węgierskie . Nocturne lepiej by zostawić na p&oacute;źniej. Daj Boże zdrowie panu Giacomellemu! 
 Mam okropną pracę w konser[watorium], gdyż muszę przygotowywać niekt&oacute;re uczennice do wielkiego uczniowskiego koncertu z orkiestrą. Daję im w domu jeszcze prywatne lekcje, ale nie wiem, czy to się na co przyda. Najzdolniejsza choruje, reszta zaś &ndash; pożal się Boże &ndash; straszne ciemięgi. 
 Pracuję teraz nad ostatecznym Preludium do Suity i mam nadzieję, że się to już raz skończy. Temat znacie Państwo, opracowanie będzie zupełnie inne, prawdopodobnie lepsze od poprzedniego. Wszystko to osądzi najlepiej &bdquo;nasza gwiazda&rdquo;, gdy przyjedzie tu do mnie poświecić trochę. Oczekuję Dziutusia z niecierpliwością i panią Weilową najdalej za dwa tygodnie. A jakie będę miał dobre belgijskie cygarka! Już choćby tylko dla nich przyjechać tu warto. 
 O Brukseli niech Pani nie myśli, bo najlepsze chęci pana Godebskiego na nic się nie zdadzą. Tam potrzeba sławnego i fortepianisty par excellence , ja zaś nie jestem ani jednym, ani drugim. M&oacute;głbym nim jeszcze zostać, ale na to potrzeba pojechać gdzieś ze Strasburga, a przede wszystkim mieć choć 1000 rubli. Zdaje się więc, że nie warto sobie robić iluzji. 
 Co Państwo powiecie o Salamońskim i Noskowskim? Ładna kompanijka, ani słowa. 
 Powodzenia, pomyślnego załatwienia kłopot&oacute;w i Pani szczęśliwej drogi. Czekam na moją małpę, będziemy dwie. 
 Ignacy ",
1195,['Ignacy Jan Paderewski'],"['Helena Górska', 'Władysław Górski']",Strasburg,,1886-05-24,1886-05-24,"Strasburg, 24 maja [18]86",Do Heleny i Władysława Górskich," Mieliśmy tutaj ciepełko! Tylko dwadzieścia ośm stopni w cieniu. W ciągu pięciu dni dusiłem się, omdlewałem na lekcjach, a w najprzytomniejszych chwilach wyrzucałem losowi, iż mnie nie pozwolił być wielorybem. Bo to, proszę ja państwa, nie masz nic na świecie nad stanowisko monarchy m&oacute;rz i ocean&oacute;w. Pominąwszy już to, że żaden z członk&oacute;w tej potężnej dynastii nie chodził w ciasnych butach, nie dawał lekcji i suit nie pisał &ndash; słowem, nie cierpiał, ale jakie jeszcze wygody natura zapewniła każdemu, w jakie dostatki &bdquo;opływają&rdquo; wszyscy! Czy zimno, czy gorąco, wieloryb o to nie dba. Na dnie jego państwa temperatura jednaka, głodu on nie ma, bo śledzie ma na śniadanie, homary na obiad, anchoiwisy [ sic! ] na podwieczorek, a i Jonasz&oacute;w dla rozmaitości B&oacute;g mu nie żałuje. Podr&oacute;że do kraj&oacute;w zamorskich odbywa często, jak magnat jaki, a koral&oacute;w i pereł może mieć więcej niż wszystkie wszetecznice Paryża i Londynu. Szczęśliwy za życia i po śmierci być nim nie przestaje. Ludzie go trochę pogniotą, pokroją, ale c&oacute;ż to mu szkodzi, kiedy niedługo potem niedokrwiści i wycieńczeni dobijają się o tran, a kobiety szczątki jego noszą na sercu jak relikwie. 
 Dumania moje o wielorybiej mości przerwał Stock[hausen]. Nam&oacute;wił on mię na wyjazd do Bazylei, gdzie wczoraj w katedrze dawano Missa solemnis Beethovena, wieloryba muzyki. Pojechałem, wprawdzie za pożyczone 25 marek, alem się tak ubawił jak za 26 własnych. Miasteczko ładne, położenie i brzegi Renu prześliczne, katedra wspaniała, muzeum ciekawe, muzyka przyzwoita. Nie słyszałem tak znakomitej akustyki. W wykonaniu było wiele błęd&oacute;w, tempa często niewłaściwe, soliści, z wyjątkiem sopranu, obskurni, a najobskurniejszy skrzypek, mimo to dzieło samo wywarło na mnie po raz już trzeci potężne wrażenie. 
 Przyjemnego także wrażenia doznałem w muzeum. Jest tam bardzo liczny i ciekawy zbi&oacute;r Holbaina, kilka rzeczy D&uuml;rera, jest i Ruisadael, Broygel, Teniers oraz kilku &bdquo;podlejszych&rdquo; Włoch&oacute;w, ale wszystko to nie zajęło mnie tyle co pięć obraz&oacute;w Boecklina. Co za fantazja piekielna, jaki oryginalny koloryt i jakie bogactwo techniki!! Przyglądając się Walce Centaur&oacute;w , dostałem w pysk [ze] zdumienia i &ndash; jak pokorny chrześcijanin &ndash; nadstawiłem krajobrazom drugi policzek. 
 Stockhausen był bardzo miły, uprzejmy i hojny. Płacił za mnie przy lada sposobności, a nawet zaprosił mię na suty obiad... do swojej kuzynki, kt&oacute;ra wcale nie ma restauracji. 
 Powr&oacute;ciłem dość wesoły, ale już dziś rano obudzono mię smutną nowiną. Moja tutejsza przyjaci&oacute;łka, poczciwa pani Gaudiot, przeniosła się w nocy do wieczności. Żal mi jej bardzo. 
 Warunki Giacomellego okropnie mię cieszą, bo są doprawdy świetne. Winszuję i... szczęść Boże! 
 Ignacy ",
1198,['Ignacy Jan Paderewski'],['Helena Górska'],Strasburg,,1886-06-01,1886-06-01,"Strasburg, [czerwiec] [18]86",Do Heleny Górskiej," W piątkowym liście zapowiedziała mi Pani stanowczo wyjazd sw&oacute;j z Paryża w sobotę, dodając przy tym, że Dziutuś na pewno przyjeżdża do Strasburga. Nie myślałem już nawet o pisaniu do Państwa, bo zdawało mi się, że list nie przyszedłby na czas, uprzedziwszy tylko moją &bdquo;babę&rdquo; o przybyciu nowego lokatora, wyruszyłem wczoraj na kolej. Chodziłem na spotkanie dwu pociąg&oacute;w, ale, jak się Pani domyśla, nie widziałem ani Dziutusiowego kapelusza. 
 List dzisiejszy bardzo mię ucieszył, bo bez wątpienia Dziutuś lepiej wyjdzie, udając się na całe lato do Biarritz lub Berg, gdzie i będzie miał piękną naturę, świeże powietrze i zarobi trochę pieniędzy, niż gdyby miał ze mną przebyć kilka tygodni w nieznośnym Strasburgu. Swoją drogą smutno mi niezmiernie, że już tutaj nikogo z moich bliskich nie zobaczę. Zdawało mi się dawniej, że może Pani z Ciapą uda się na Strasburg, choćby dla obejrzenia pięknej katedry... Podr&oacute;ż jednak na Stras[burg] do Berlina kosztuje o kilkanaście marek drożej, ta więc marszruta nie bardzo byłaby praktyczną. Szczęśliwej drogi i do widzenia w Łękach! W sierpniu zapewne wpadnę tam bodajby na jeden dzień. 
 Roboty mam dużo jak zawsze. Zbliżają się examina &ndash; trzeba przygotowywać uczennice &ndash; wyjść z jakim takim honorkiem. 1 lipca podaję się do dymisji. Nie bardzo będą temu radzi, ale c&oacute;ż mię to obchodzi? Nie mogę przecież dla tych paruset marek, kt&oacute;rymi mają powiększyć moją pensję, marnować reszty młodości. Zmarnowałem jej już tyle. Trzy lata mi zostają do trzydziestki, chciałbym je tak przepędzić, by nie zejść bez śladu. 
 Prawdopodobnie w Berlinie zabawi Pani kilka godzin i jeżeli Pani napisze parę sł&oacute;w do M&uuml;hmi (Thurmstrasse N 2), to ona przyjdzie do Pani. Może by Pani droga zechciała jej oddać ten zegarek, obeszłoby się bez kłopot&oacute;w, ona by mi go wysłała. Co prawda, niepotrzebnie się Pani naraziła na ten wydatek. Ja bym się doskonale bez drugiego zegarka obejść potrafił. W każdym razie dziękuję z całego serca. 
 &nbsp; 
 [PS] Podczas ostatniego pobytu u Państwa zapomniałem srebrną zapalniczkę. Gdyby się ona odnalazła, to bym bardzo prosił Panią o zabranie jej ze sobą. Jeżeli nie w Berlinie, to w Łękach m&oacute;głbym ją odebrać. 
 Raz jeszcze życzę szczęśliwej drogi i przede wszystkim zdrowia i &bdquo;do widzenia&rdquo;. 
 Ciapę i Dziutusia serdecznie ściskam, pannie Marii ukłony załączam. Gdyby zn&oacute;w jaka zmiana zaszła w projektach, proszę bardzo o Dziutusia.&nbsp; ",
1196,['Ignacy Jan Paderewski'],"['Helena Górska', 'Władysław Górski']",Strasburg,,1886-06-02,1886-06-02,"Strasburg, 2 czerwca [18]86",Do Heleny i Władysława Górskich," Miałem dziś chwilkę prawdziwego zadowolenia. Nie sądźcie jednak Państwo, żebym coś bardzo pięknego skomponował, napisał &ndash; nie! Cieszyłem się tylko jako nauczyciel, kt&oacute;rego praca doprowadziła do dość poważnych rezultat&oacute;w. Wtedy gdy w innych klasach produkują się tylko na wieczorach uprzywilejowani, tj. jedni i ciż sami uczniowie, z mojej popisało się już dawniej pięcioro, a dziś zn&oacute;w wystawiłem dw&oacute;jkę, kt&oacute;ra najbardziej zaimponowała... Stockhausenowi. Grał mały Roth dwa kawałki Haendla i Beethovena i jedna z uczennic Impromptu Chopina. Grali doskonale. Stary Roth, dziękując mi, rozpłakał się na dobre i prawdziwie mię rozczulił. Pomyślałem o moim Ojcu kochanym. I on tak samo się cieszył, i on tak płakał, gdy ja po raz pierwszy przed czternastu laty występowałem publicznie. Nie miałem ja jednak takiego nauczyciela. Ojciec nie dziękował nikomu, bo też i nie było warto. 
 W niedzielę i przyszły czwartek odbędą się dwa wielkie uczniowskie koncerta z orkiestrą. Wystąpią w nich dwie moje &bdquo;panny&rdquo; z koncertami Mendelssohna i Beethovena. Do tego ostatniego musiałem wczoraj napisać kadencję. Doprawdy ładna i wspaniała, wątpię tylko, czy ta gąska wykona ją porządnie. W ostat[nich] obu koncertach moje numera są o s t a t n i m i. To mię stanowczo przekonało, że w Strasburgu nie mam co robić. Pomimo całej nadmiernej pracy, pomimo największych z niej rezultat&oacute;w, dyrektor konserwatorium będzie miał zawsze &ndash; i z natury rzeczy musi mieć &ndash; przede mną pierwszeństwo. Nie robię mu z tego zarzutu, bo to zacny człowiek, a zresztą na jego miejscu nie byłbym innym. 
 Co się dzieje z Giacomellim? Jakie są Państwa najbliższe zamiary? Czy Dziutuś nie myśli już wcale o ożywieniu swą obecnością mej strasburskiej pustelni? Kuchnia moja, jak już wspominałem, nie bardzo wykwintna, ale ręczę Dziutusiowi, że nawet zapach kartofli nie będzie drażnił jego zawłosionego noska. 
 Czasu ani chwili! Toccata , do połowy prawie doprowadzona, musi czekać, aż koncerta przeminą. Ciągle teraz robię sobie ustępstwa. Już tylko myślę o wykończeniu Suity , choćby przed wyjazdem. 
 C&oacute;ż mi Pani nowego powie? Czekam na wiadomości i ściskam wszystkich wedle obyczaju 
 Ignacy ",
1197,['Ignacy Jan Paderewski'],"['Helena Górska', 'Władysław Górski']",Strasburg,,1886-06-11,1886-06-11,"[Strasburg], 11 czerwca 1886, piątek",Do Heleny i Władysława Górskich," Nie wiem, czy dość zrozumiale zredagowałem telegram wczorajszy. Wymaga on zapewne małego objaśnienia. Dziś jeszcze wysłałem owo &bdquo;possible&rdquo; (niestety! o jednym tylko zerze), jeżeli więc jutro nadejdzie, to chociaż święta przejdą w jakim takim spokoju. Jest to dopiero połowa telegramu, co do drugiej, to ją cokolwiek szczeg&oacute;łowiej teraz wytłumaczę. Ze wszystkich znajomych i przyjaci&oacute;ł Dziutusia Singer złożył mu niewątpliwie najwięcej dowod&oacute;w życzliwości. Jest to doprawdy zacny Żydziak. Jeżeli do kogo, to tylko do niego najrozsądniej byłoby się udać w krytycznej chwili, jak obecna, po pożyczkę. Zanim posada się zapewni w tym Coburg[u] czy gdzieś indziej, wystarczyłoby i 250 gulden&oacute;w na zaspokojenie dług&oacute;w i wyjazd z Paryża. S[inger] nie odm&oacute;wi, a już się postaramy jakoś wszyscy razem, ażeby mu to w ciągu kilku miesięcy spłacić. 
 Wolałbym, co prawda, zdobyć się na coś bardziej pożytecznego od rady, ale... ale bieda naokoło. Kerntopfy narzekają na ciężkie czasy, tu mi już strącono kilkadziesiąt marek za lekcje, a staruszkę Korsakową okradziono przed paru tygodniami co do grosza. Było to do przewidzenia. Dusiła grosze po pończochach, ze szkatułeczkami nie chciała się rozstać ani z pięknej Rudni wyjechać, ma więc teraz za swoje. Jej nie żałuję, szkoda mi tylko Fredzia, kt&oacute;ry stracił zapewnione mu testamentem pięć czy sześć tysięcy rubli. Nie ma szczęścia chłopak. 
 Nie pisałem od tak dawna z powodu koncert&oacute;w w konserwatorium. W czwartek odbył się drugi i ostatni. Grała na nim jedna z moich uczennic Koncert Beeth[ovena] z moją kadencją i grała co się nazywa ładnie. Bardzo to się nie podobało Stock[hausenowi], a nawet niekt&oacute;rym członkom komisji, kt&oacute;rzy są jego przyjaci&oacute;łmi. Widocznie w Stras[burgu] nie potrzeba dobrego nauczyciela fortepianu. Oj! Będę uciekał z tej nory. 
 Proszę o wiadomości jak najprędsze, bo jestem bardzo niespokojny. Bądźcie dobrej myśli. 
 Ignacy ",
1199,['Ignacy Jan Paderewski'],['Helena Górska'],Strasburg,,1886-06-30,1886-07-01,"Strasburg, [czerwiec-lipiec] 1886",Do Heleny Górskiej," Czekałem długo, z utęsknieniem, z niepokojem, wyglądałem co rano pisemka Pani i smutno mi było... jak w dzień rozstania, a może smutniej jeszcze. Dzięki Bogu, że się Wam w drodze nic złego nie stało, że się na zmęczeniu i niewygodzie skończyło. Ja już byłem w okropnym strachu. Co prawda, to i owo zmęczenie, i niewygody nie należą do najlepszych rzeczy. Za wiele tego na Pani wątłe, wyczerpane siły. Ale teraz będzie zapewne dobrze &ndash; wypocznie sobie biedactwo moje po walce z niedostatkiem, uspokoi się skołatana dusza, odżyją stargane nerwy, a choć może wyg&oacute;d wielkich tam nie ma, to jednak towarzystwo swoich, serdeczniejsza rozmowa pozwoli trochę zapomnieć o przebytych cierpieniach... 
 Teraz, gdy los Dziutusia jest prawie zapewnionym, gdy moje męki strasburgskie na dnie się tylko liczą, gdy wreszcie nie ma obawy o długi i komornik&oacute;w, może Pani pomyśleć wyłącznie o swym zdrowiu. Czas już chyba na to. Proszę, błagam, zaklinam na wszystko, co mamy najświętszego, ażeby Pani poświęciła cały czas sw&oacute;j i myśli tylko temu jedynie celowi. Jeżeli czeka nas cokolwiek szczęśliwego, to chyba wtedy, gdy będziemy mieć siły, by z tego korzystać. Niech więc Pani Hejusia [ sic! ] śpi po 12 godzin codziennie, jada tyle co i Wacuś, jeżeli to możliwe, niech się przy tym bawi, o ile na to Łęki pozwolą, a w razie gdyby gardełko trochę choćby zabolało, niech w te pędy rusza do Skulskiego. Na to kładę szczeg&oacute;lny nacisk, bo z Pani zdrowiem trudno się obyć bez lekarza. Jeżeli mi wolno jeszcze jedno życzenie wyrazić, to pragnąłbym bardzo, ażeby Pani Hejusia nie chodziła spać nigdy po jedenastej. Ja już doświadczyłem na sobie, jak jest szkodliwym długie czuwanie w nocy. O żadnych robotach i rob&oacute;tkach nie wolno Pani myśleć. Wyczerpywałoby to siły, odł&oacute;żmy więc spełnienie dobrych chęci na lepsze czasy. Jestem do tego stopnia &bdquo;dumnym&rdquo;, że wierzę, iż Pani we wszystkim się zastosuje do tych rad, popartych najbłagalniejszą z pr&oacute;śb, jaka kiedykolwiek do istoty ludzkiej zaniesioną została. To nie przesada &ndash; Pani wie o tym. Pani wie, że proszę więcej niż o zdrowie, bo o spok&oacute;j nasz, o całą naszą przyszłość... O mnie proszę być spokojną. Pewność, że Pani teraz lepiej, wiara w poprawę Jej zdrowia, nadzieja rychłego zobaczenia się i niedalekie opuszczenie Strasburga &ndash; wszystko to składa się na najpiękniejszą harmonię w mej duszy. Mam obecnie nowe buty, masę nowych motyw&oacute;w i projekt&oacute;w, kt&oacute;re bym chciał jednym słowem zakląć w rzeczywistość, przerabiam Toccatę, co jej zapewne na dobre tylko wyjść może, i błogosławię Temu, od kt&oacute;rego to zależało, że mi dano wiele, a wiele skarb&oacute;w nieocenionych a rzeczywistych. Czyż potrzeba jaśniej się tłumaczyć? Wszak dla Pani, jeżeli jest co we mnie nieznanego, to chyba tylko moja nieograniczona ograniczoność... 
 Jak ja Pani wdzięczny jestem za te kilka chwil darowanych mi w Strasburgu. On mi się w&oacute;wczas wydał najpiękniejszym i najmilszym miastem w świecie. Wyjeżdżając, teraz będę miał bardzo serdeczne, bardzo szczęśliwe wspomnienia. Wszystko, cośmy razem widzieli, pozostanie na zawsze w mej pamięci, a szczeg&oacute;lniej ten Ren sinawy i szary Banhof oblany blaskami elektrycznego światła. Dziękuję, dziękuję &ndash; B&oacute;g widzi, jak gorąco i serdecznie... 
 Po wyjeździe Pani wyrzucałem sobie, i słusznie, żem postąpił bardzo niepoczciwie. Najprz&oacute;d nie pokazałem Wam wszystkiego, boście nie obejrzeli ani teatru, ani też &bdquo;promenady&rdquo;, a następnie, zamiast zatrzymać Was w Str[asburgu], poszedłem na lekcję i zmusiłem do czekania na dworcu w Frankfurcie. Tego sobie darować nie mogę. Byli wprawdzie obecni na owym wykładzie harmonii członkowie komisji (dla przekonania się o moich w tym kierunku zdolnościach &ndash; w sam czas!), ale c&oacute;ż z tego? Tym bardziej powinienem był Pani nie puścić. Żal mi też, żem Was tak marnie przyjął, naraził nawet na wydatki. Moi drodzy, kochani, darujcie! 
 Pisałem do Dziutusia. Szelma nie odpisał. Fotografię za parę dni mu dopiero poślę. Obecnie nie mam czasu iść na pocztę. Tyle mam do powiedzenia, a o tyle rzeczy chciałem Panią zapytać i zawsze za mało na to mamy czasu. Kiedyż się nagadamy do syta? Kiedyż sobie wypowiemy wszystko?... 
 Proszę do mnie pisywać kr&oacute;tko, aby się nie męczyć, o nikim, o niczym, tylko o zdrowiu i o sobie. Ja co trzy dni będę listy wysyłał. Jak pisać?... Co pisać? Doprawdy nie wiem, ale pisać będę. Cioci rączki całuję. Stasiom ukłony serdeczne... 
 Ignacy 
 &nbsp; 
 [PS 1.] Dziękuję za śliczny liścik i opisy obraz&oacute;w z Berlina. Strasznie się im ucieszyłem. 
 [PS 2.] A proszę nie zapominać o obietnicy. Zdrową mam panią Hejusię zobaczyć. ",
1200,['Ignacy Jan Paderewski'],['Helena Górska'],Strasburg,,1886-07-08,1886-07-08,"Strasburg, 8 lipca [18]86",Do Heleny Górskiej," Nie pisałem długo, bom zmęczony ciągle i upały ledwie mi pozwalają oddychać, bo nie wiem, co się z listem mym stało i jak mam pisać. Proszę mi tego nie brać za złe &ndash; w innych warunkach nie zwlekałbym z pisaniem, byłoby do czytania aż za wiele... Ostatni to miesiąc mego w Strasburgu pobytu &ndash; ostatni, ale i najcięższy. Examena za pasem, rozpoczną się już w poniedziałek, roboty więc mam jeszcze więcej niż w przeszłych miesiącach, a tu jeszcze i natura ze swym słoneczkiem kochanym uwzięła się, by mi do reszty Str[asburg] obrzydzić. Trudno sobie wyobrazić coś bardziej nieznośnego nad moje obecne lekcje. Uczennice dostają zawrot&oacute;w głowy, krwotok&oacute;w, grają podle jak nigdy, ale przychodzą, bo przecież zapłaciły pieniądze. We wszystkich klasach jest toż samo, nie mnie jednego gorąco zamęcza, lecz z tych, co do końca roku sumiennie pracować będą, zdaje mi się, że ja sam jeden tylko zostanę. Trzeba dotrwać w tym boju i wyjść z niego nie tylko zwycięsko, ale i z przeświadczeniem, że praca w konserwatorium nie dla mnie. Dając lekcje prywatne, mogę robić wyb&oacute;r uczennic, mogę rzucać nieudolne, wyjeżdżać, kiedy mi się podoba, bez wystawiania na szwank profesorskiej ambicji, a co najważniejsze, mogę pisać i opracowywać tę myśli odrobinę, kt&oacute;rą mnie czasami B&oacute;g obdarza. Tutaj rok cały spędziłem na niczym. Parę drobnych kawałk&oacute;w, trochę szkic&oacute;w i fragment&oacute;w czy można uważać za kompozytorski dorobek? Nic tu nie zrobię &ndash; po roku całym przekonałem się o tym. Nauka ta drogo kosztowała &ndash; tym bardziej tedy trzeba z niej skorzystać. 
 Do dymisji się jeszcze nie podałem, lecz uprzedziłem kilku znajomych, pomiędzy nimi i Stockhausena. Wszyscy się strasznie zdziwili i, m&oacute;wiąc otwarcie, pomartwili się bardzo, Stock[hausen] wyglądał dziwnie zbiedzono, pomimo to jednak nie traci nadziei i ufa, że podwyższenie pensji nakłoni mię do zmiany projekt&oacute;w. Teraz dopiero, jak zwykle w podobnych wypadkach, usłyszałem wiele wyraz&oacute;w podziwu i uznania dla mej pracy, a zarazem wym&oacute;wki, żem był przez cały ten czas za sumiennym. Tak to dziwnie brzmiało w ustach tegoż samego człowieka, kt&oacute;ry telegrafował do Paryża, bym przyjeżdżał, gdy[m] tylko o jeden dzień chciał przedłużyć m&oacute;j urlop. 
 Chcę jeszcze przed wyjazdem wykończyć i przepisać Suitę, ażeby nie mieć od Bocka wym&oacute;wek, gdy będę przez Berlin przejeżdżać. Jeżeli się da w Zakopanem koncert urządzić, to wpadnę tam na 4 lub 5 sierpnia i zabawię z pięć dni i potem wprost... czy do Warszawy, czy też do Łęk? Proszę mi odpowiedzieć. Prawdopodobnie Kerntopfy urządzą mi koncerta w Ciechocinku i Nałęczowie, więc może praktycznie by było wpaść najpierw do Warszawy i zabawić tam ze dwa dni, a potem udać się do Stasi&oacute;w. Na podr&oacute;ż pieniądze będą &ndash; przyślę je 1 lipca, więc się i biednym ząbkom coś dostanie. A jeżeli się koncert w Zakopanem uda, to pomyślimy nawet o przeprowadzeniu jakiejś porządnej kuracji. Wszak na to dwieście kilkadziesiąt gulden&oacute;w wystarczy. Co pani Hejusia na to? 
 Tęskno mi bardzo. Tęskniej może, niż kiedykolwiek było. Żyję wspomnieniami i nadzieją. Nie wiem, co mię w przyszłości czeka, ale już sama myśl,&nbsp;że wkr&oacute;tce będę swobodnym i może coś dobrego napiszę, cieszy mię i pokrzepia. A poza tym uśmiecha mi się coś jeszcze, coś tak miłego a tajemniczego, że o tym Pani dziś nie powiem. Proszę zgadywać. 
 W przeszłą niedzielę byłem w Wogezach. Śliczny kraj, malowniczy, pełen ruin, wspomnień, pamiątek, ale nie oddałbym za niego naszych widok&oacute;w tatrzańskich. A czy pamięta Pani &oacute;w deszcz ulewny w Zakopanem przed dwoma laty?... 
 Proszę o list długi &ndash; długi; proszę o zdrowie i spok&oacute;j; wszystko dobrze będzie. 
 Dziutuś nie odpisał. Jaki jest adres jego w Biarritz? Ciocię naszą i kochanych Stasiostwa serdecznie pozdrawiam. 
 &nbsp; 
 [PS 1.] Ciapę proszę ode mnie uściskać. ",
1201,['Ignacy Jan Paderewski'],['Helena Górska'],Strasburg,,1886-07-31,1886-07-31,"Strasburg, [po 31 lipca] [18]86",Do Heleny Górskiej," Droga Mamusiu! 
 Jestem bardzo zajęty przepisywaniem piosenek, w pośpiechu więc kreślę sł&oacute;w kilka, by podziękować Waszej całej rodzinie za zacną i przyjazną pamięć o moich imieninach. 
 Byłem bardzo szczerze wzruszony tymi dowodami pamięci, a zarazem upokarzało mię to, że gdy o mnie wszyscy pamiętają, ja nigdy niczyich imienin zapamiętać nie mogę. Tępą, strasznie tępą mam głowę. Proszę podziękować w moim imieniu wszystkim &ndash; wszystkim. 
 Wyjadę zapewne w sobotę lub niedzielę, w poniedziałek więc albo nawet jeszcze w niedzielę będę w Łękach. Niestety! Nie będę m&oacute;gł dłużej zabawić niż dwa dni, bo 13 [sierpnia] ma się odbyć m&oacute;j koncert w Nałęczowie. Trzeba pieniędzy na gwałt. W Strasburgu mię oszukano. Za wakacje nie dostałem ani grosza. Nie umiem wypowiedzieć Mamusi, ile mię zabolała ta krzywda. Za taką sumienną, całoroczną pracę pozbawiony jestem podczas lata największej przyjemności, na jaką sobie za 300 nawet marek pozwolić mogłem. Stało się. Nie powr&oacute;cę do Strasburga. 
 Do widzenia 
 Ignacy 
 &nbsp; 
 [PS] M&uuml;hmi się kłania serdecznie. ",
1202,['Ignacy Jan Paderewski'],['Helena Górska'],Chrolin,,1886-08-19,1886-08-19,"[Chrolin], [po 19] sierpnia [18]86",Do Heleny Górskiej," Smutno mi, głupio i podle jakoś. Po długim milczeniu pr&oacute;buję napisać, by drogą Panią moją wywieść z niepokoju, a i sobie ulżyć trochę. Lecz słaba nadzieja. Pisać nawet nie powinienem, bom zły i bardzo występny... Co się stało &ndash; zapyta Pani &ndash; czy bzik jaki nowy do głowy mi strzelił? Nie, nie bzik, ale rzeczywistość smutna i taka hańbiąca, że i pod ziemią jej piętna się nie ukryje. P&oacute;źniej, gdy będziemy mogli pom&oacute;wić, pogwarzyć po dawnemu, opowiem Pani wszystko, choć tego niewiele do m&oacute;wienia, ale o przebaczenie prosić nie będę, bo go dla mnie nie ma i być nie powinno. Na teraz dość o tym. 
 Wyjechałem z Warszawy o parę dni p&oacute;źniej, jestem więc tutaj niecały tydzień. Zastałem wszystko po staremu, z tą tylko r&oacute;żnicą, że m&oacute;j biedny staruszek znacznie się posunął, a Fredzio podr&oacute;sł cokolwiek. Bieda aż piszczy. Co robić! Jam teraz także niebogaty, a przyszłość niepewna, zamglona, choćbym więc chciał najgoręcej, nie przyjdę swoim z pomocą. Fredziowi źle tu nie było. Ojciec bardzo się do niego przywiązał i pilnuje go jak oka w głowie. Szkoda tylko, że na rozw&oacute;j umysłowy bębna nie wpływał, że go nie uczył. Bezstronnie m&oacute;wiąc, znalazłem chłopaka mniej inteligentnym niż przed dwoma laty. Nie bardzo mnie to ucieszyło. Fizycznie wygląda Fredziuś nieźle. Dość pełny i muskularny, też same ładne niebieskie oczy, włosy złotaworudego odcienia, łapki kształtne, zgrabne. Sam za to niezgrabiarz kompletny; przewraca się na każdym kroku jak i dawniej i po dawnemu nos ma czerwony jak namiętny spirytualista. O wychowaniu jego trzeba by już na gwałt myśleć, a tu ja sam muszę jeszcze jechać na naukę. Ciężkie, marne to życie. 
 Wierny zwyczajowi grywam tu na zab&oacute;j. Wystudiowałem przyzwoicie pierwszą część 5 koncertu Beethovena, kt&oacute;ry zamierzam wcielić do swego repertuaru, dalej pracuję nad Balladą g-moll Chopina i Toccatą Schumanna. Poza tym dopisałem do II serii jeszcze jedną wariację i myślę nad opracowaniem ostatecznym Fugi . Teraz jednak wszystko w zawieszeniu, głowa zbyt skołatana, serce zbolałe, smutek, rozpacz &ndash; gdzie tu myśleć o kompozycji?... Za kilka dni jadę do babki &ndash; może mię nowe kłopoty rozerwą trochę &ndash; może choć znajdę chwilkę zapomnienia... 
 Podczas pobytu w Warszawie musiałem p&oacute;jść na koncert Adamowskiego. Nad wszelkie spodziewanie doznałem miłego wrażenia. Ta małpa amerykańska gra bardzo ładnie. Ton mały, lecz sympatyczny, styl szlachetny, a technika i wykończenie prawie bez zarzutu. Takiego trylu nie spotyka się często. Barcewicz dyrygował orkiestrą jak ostatni z kapelmajstr&oacute;w. Nie zdaje mi się, ażeby on na tym polu doszedł do wielkich rzeczy. Poliń- [ski] i Ciech[omski] naturalnie innego są zdania. 
 Proszę o list: w G[orod] Wilna, Paderewskomu do wostriebowanija ( poste restante ). 
 Ach, mi smutno! Jak mi życie cięży. 
 &nbsp; 
 [PS 1.] Czy też Pani pije mleczko z koniakiem? Czy gardło nie boli? 
 [PS 2.] Cioci i Pani Kazimiery ręce przyjaźnie całuję. Stasia i dzieciak&oacute;w ściskam serdecznie. 
 [PS 3.] Następny list proszę przysłać tu: Kijewo-Briestskaja Ż[eleznaja] D[oroga], Stancija Chrolin. Ignatiju Paderewskomu. ",
1203,['Ignacy Jan Paderewski'],['Helena Górska'],Chrolin,,1886-08-31,1886-09-01,"[Chrolin, sierpień–wrzesień 1886]",Do Heleny Górskiej," Nie wiem, czy list ten dojdzie swego przeznaczenia, licząc więc na wszelkie możliwe przypadki, piszę kr&oacute;tko i węzłowato, choć B&oacute;g mi świadkiem, że rad bym wynurzyć się z całą szczerością zbiedzonej, skołatanej duszy. 
 Nieszczęście jakieś zawisło teraz nade mną. Od tygodnia prawie zbieram się wyjechać, a tu nie ma za co. Z dnia na dzień oczekuję na pieniądze od swoich poczciwych dostawc&oacute;w, ale widocznie i im ciężko teraz, skoro nawet listu nie nadsyłają. Nie pilno mi do babki, nie do niej chciałoby się lecieć, ale do Wilna, do Wilna, bo tam list na mnie czeka. Gdybym był wiedział, że tak długo będę się dławił łzami tęsknoty i rozpaczy, tobym choć kilka sł&oacute;w wyżebrał pod tutejszym moim adresem. Aj, źle mi, źle, ciężko, nieznośnie &ndash; nigdy mi jeszcze życie tak nie obmierzło, nigdym się jeszcze tak sobą nie brzydził, ale także nigdy tak szczerze, tak gorąco, tak rozpaczliwie i żałośnie nie... To uczucie i smutek zapełniły wszystkie kom&oacute;rki serca mego i m&oacute;zgu. Wiary tylko nie ma, wiary w nic, w nic... Ach! Jakże to straszne! Zdaje mi się, że wszystko już we mnie przeżyte, wyczerpane, że wszystko stracone, że przede mną pr&oacute;cz wspomnień cudownych, upajających nic zgoła nie masz. Jak mi tęskno, jak straszno, a jak biednie! Ach, Boże! Listu, listu, listu, bo oszaleję z tęsknoty. Boże m&oacute;j! 
 Projekta moje na przyszłość znane są. Obecnie o tyle je zmodyfikowałem, że jeżeli nie wydostanę pieniędzy na wyjazd do Wiednia, to ruszę wprost do Paryża, już nie po karierę, ale po odbłyski szczęścia. 
 C&oacute;ż więcej mogę napisać? Serce moje, myśli moje wszystkie, dusza biedna cała z tą istotą, kt&oacute;ra teraz w daleką wyjeżdża krainę. Serce odczuwa wszystkie troski, dzieli Jej uczucia, myśli Jej towarzyszą na każdym kroku, a dusza błaga świat&oacute;w Pana, aby Jej zesłał jedno wielkie błogosławieństwo na całą drogę życia. Niech Jej B&oacute;g szczęści we wszystkim, niech się opiekuje tym ideałem sn&oacute;w i marzeń moich, niech Ją od trosk i niepokoj&oacute;w chroni i niech mi dowieść pozwoli, że chociaż występny, a może dlatego, żem występny i nieszczęśliwy, stokroć goręcej i serdeczniej Ją ...m. Ach jak &ndash; jak &ndash; jak. Boże, Ty mię rozumiesz. 
 &nbsp; 
 [PS] List proszę przysłać do Wilna poste restante . Gdzie mam pisać?&nbsp; ",
1204,['Ignacy Jan Paderewski'],['Helena Górska'],Wilno,,1886-10-08,1886-10-08,"Wilno, 8 października [1886]",Do Heleny Górskiej," Dzięki Ci, dzięki! Tyś dobra, szlachetna, godna najwyższej czci i uwielbienia. Jam za to zły, występny, podły, niewart nawet ręki Twej uścisku. Twoje słowa ukoiły mię trochę, ale też i przejęły strasznym upokorzeniem... Wiem, że mi przebaczasz z całego serca, lecz zarazem przeczuwam, że gdzieś, w głębinie Twej duszy żal się ukrywa, kt&oacute;ry nie dziś, to jutro wypłynie łez strumieniem. Ty mię kochasz &ndash; tym bardziej więc boleć Cię musi ta rana kochaną zadana ręką. Przyjdą troski i kłopoty, przyjdzie smutek oddalenia, w&oacute;wczas zapomnisz o b&oacute;lu, lecz niech nam jeno zabłyśnie jakaś gwiazdeczka szczęścia, to i to wspomnienie odżyje, wypłynie jak &oacute;w polip, co tylko wśr&oacute;d ciszy i spokoju kazi potwornymi kształty powierzchnię oceanu. Boże m&oacute;j, Boże! Jak mi ta myśl dolega! Jak ja się nieszczęśliwym czuję! Ty nie masz pojęcia, Helenko, o tych razach okrutnych, jakie sumienie umie zadawać. Twoje życie przeszło bez winy, bez grzechu. To, coś za błąd uważała, było tylko przykrym następstwem nieszczęśliwej młodości, niczym więcej, wtedy, gdy m&oacute;j występek jest po prostu zbrodnią, za kt&oacute;rą B&oacute;g mię ukarze &ndash; mam takie smutne przeczucie... Ach! Ciężko mi, smutno, posępnie dokoła &ndash; przyszłość mi się nie uśmiecha &ndash; nie! Nie mogę nawet sobie tej spowiedzi poczytać za zasługę. Wszak ja chciałem tylko tym aktem skruchy i pokory ulżyć zgryzotom sumienia, myślałem oczyścić się z grzechu jak wierny przed konfesjonałem. Wielką jest idea spowiedzi, zbawienne jej wpływy, ale chyba dla tych tylko, kt&oacute;rzy nie mają dość światła dla uświadomienia win swoich!... 
 Twoje francuskie pisemko kazało mi myśleć po francusku. Wieczorem, gdy mi je przyniesiono, poszedłem jak zwykle modlić się do saloniku przed krzyżem wyciosanym ręką mego ojca i tam wpadł mi do głowy mały wierszyk. Nie gniewaj się na tę myśl szczerą, choć nieudolnie wypowiedzianą: 
 &nbsp; 
 Je t&rsquo;aime! et je ne pense qu&rsquo;&agrave; Toi Et tous les jours et toutes les nuits Je voudrais te parler, de vive voix Parler sans joie, mais sans ennui. 
 Je t&rsquo;aime! et je pleure apr&egrave;s Toi Et chaque matin et chaque soir Tu me verrais prier devant la croix, Prier avec foi, mais sans espoir. 
 &nbsp; 
 Jestem tutaj od godziny, czekam jutra rana i listu zarazem. Co mi on przyniesie? 
 Tw&oacute;j, Tw&oacute;j, całym sercem i duszą 
 Ignacy ",
1205,['Ignacy Jan Paderewski'],['Helena Górska'],Warszawa,,1886-11-09,1886-11-09,"Warszawa, 9 listopada [18]86",Do Heleny Górskiej," Miała mi Pani napisać zaraz po przybyciu i donieść o nowym adresie. Czekałem i czekam na te wiadomości z tym większym upragnieniem, że nie wiedziałem, dokąd pisać. Gdyby nie spotkanie z bzikiem Jasindrem, tobym nie miał pojęcia, gdzie, jak, czym Państwo żyjecie. Co prawda, przesadzam trochę, bo jego informacje tak daleko nie sięgały, ale powiedział mi (szczęśliwie! m&oacute;gł mi to powiedzieć), żeście się przenieśli o... 4 piętra wyżej. Chwała Bogu i za to. Mogę przynajmniej dziś pogawędzić z Wami nieco. 
 Nie myślę Państwu opisywać mej wołyńsko-białorusko-litewskiej odysei. Og&oacute;lnie nie wiodło mi się w tej wędr&oacute;wce, bo u Ojca zastałem klasyczną biedę, na Białej Rusi haniebnie mię obdarto, a w Wilnie koncert, przy niezwykłym, jak na mnie, powodzeniu artystycznym, przyni&oacute;sł mi 3 ruble... minus. Powr&oacute;ciłem biedniejszy, niż wyjechałem, ale i to dobrze, żem cało powr&oacute;cił. Przy poszukiwaniach złodzieja gdzieś w zatraconych kątach można było się trochę o całość sk&oacute;ry turbować. 
 Przyśpieszyłem o parę dni m&oacute;j powr&oacute;t do Warszawy dla moich Kerntopf&oacute;w. Urządzali oni otwarcie, a właściwie ( passez-moi l&rsquo;expression! ) &bdquo;uroczyste żarcie i chlanie&rdquo;, w swym nowym lokalu całej tutejszej muzycznej drużynie. Byli wszyscy. Zarzyś, Boguś, Nosek i Polin, Gebeth i Grosstub &ndash; słowem, pszenica i kąkol, czosnek i cebula. Grano mało i podle, za to pito dużo i znakomicie aż do piątej rano. Były naturalnie i m&oacute;wki, a ja, choć B&oacute;g mi świadkiem, żem nie miał ku temu najmniejszej ochoty, musiałem zabrać głos na og&oacute;lne żądanie. M&oacute;wiłem niezbyt porywająco, ale gładko, logicznie, w imię rzeczy niemożliwych, szczeg&oacute;lnie nad Wisłą, w imię jedności i zgody. Miałem powodzenie prawie takie jak w Wilnie z Rapsodią Liszta. Oklask&oacute;w aż zanadto. Po tym og&oacute;lnym takim przem&oacute;wieniu zabrał się do gadania Nos[kowski] i zapewnił nas wszystkich, że &bdquo;on&rdquo; jest got&oacute;w do pogodzenia się z całym światem. Czy wiecie, czym się ta pijatyka skończyła? Oto mowami i toastami Nosa na moją cześć, całowaniem mię... pod sam nos i wykrzykami &bdquo;kochany Ignacy!&rdquo;. A przy tym ile pochwał, wyraz&oacute;w podziwu dla Wariacji i Sonaty . Wino &ndash; boski trunek! 
 Ale może to Was, drodzy Państwo, wcale nie bawi. Powiem coś innego. Pracuję, właściwie m&oacute;wiąc, bardzo mało, myślę jednak dużo i zawsze mi coś nowego przybywa. Dorobiłem do drugiej serii trzy nowe wariacje, kt&oacute;re mi się &bdquo;kompletnie&rdquo; udały, ale na poprawienie fugi zdobyć się jeszcze nie mogę. Opr&oacute;cz tego przybyły mi dwie francuskie pieśni, trochę temat&oacute;w do skrzypcowego koncertu, mały ch&oacute;rek na głosy męskie, a wczoraj jeszcze palnąłem Krakowiaczka , niezbyt może głębokiego, ale za to niezwykle fortepianowego. Nie jest to wiele, w każdym razie w por&oacute;wnaniu ze strasburską jałowością postęp znaczny. Jeżeli mi się uda skądkolwiek pieniądze wydostać na wyjazd do Wiednia, to mam nadzieję, że do lata oba koncerty gotowe będą. Kto tylko u licha będzie taki dobry i głupi, żeby mi pieniędzy pożyczyć? Czekam, szukam, dowiaduję się, gdzie mogę, ale wszystko na nic. No! Musi się to jednak jakośkolwiek skończyć. 
 Widziałem się już z masą os&oacute;b. Wszyscy pytają się o Państwa, i to z wyrazami najserdeczniejszej sympatii. Gadam na wszystkie strony duby smalone o Waszym powodzeniu itd., itd., bo i c&oacute;ż innego tym &bdquo;serdecznym&rdquo; m&oacute;wić można? Swoją drogą chciałbym sam czegoś się o Waszym obecnym życiu dowiedzieć. Napiszcie mi też, choć kilka sł&oacute;w, pod adresem poste restante . Ja taki jestem spragniony Waszych wiadomości. 
 W konserwatorium teraz wielkie są zmiany. Altvater stał się pierwszą figurą w radzie i pracuje nad zmianą gruntowną ustawy. Mają obecnie zamiar rozdzielić klasy fortepianowe na: niższą, średnią i najwyższą, tę ostatnią, obsadzoną przez dwu profesor&oacute;w, poświęcą ukształceniu... wirtuoz&oacute;w. Widocznie z tego powodu pan Altvater bardzo dla mnie jest czuły i serdeczny. Ma on podobno zaproponować mi objęcie jednej z tych klas za 1200 rubli rocznie. Propozycja nie jest obrazą, jednak jej nie przyjmę. Muszę pisać, p&oacute;ki jeszcze czas po temu i ochota. 
 Pani Marynowska m&oacute;wiła mi o liście Pani i o przysłudze, kt&oacute;rą Państwu oddała kochana Hajotka. Proszę mi powiedzieć, czy to warto było w Zakopanem z tą szelmą się zadawać? 
 Muszę iść do Chałubk&oacute;w, trzeba więc kończyć. 
 Zdrowia i powodzenia 
 Ignacy ",
1206,['Ignacy Jan Paderewski'],['Helena Górska'],Warszawa,,1886-12-21,1886-12-21,"[Warszawa], 21 grudnia [18]86",Do Heleny Górskiej," Czy mam Państwu wymienić przyczyny, dla kt&oacute;rych od tak dawna nie pisałem? Chyba nie! Siedzę w Warszawie, kłopoty i zmartwienia prześladują mię na każdym kroku, pieniędzy jak nie było, tak i nie ma, a stan duszy rozpaczliwy. Wiem, że te parę miesięcy straconych są rokiem całym, wiem, że taki jeden rok zaważy może o wszystkim w całej mej przyszłości, wiem, że mię potępiacie, posądzacie o chęć do zabaw, a brak energii do pracy, a mimo to jestem bezsilny, rady żadnej znaleźć nie mogę, choć pracuję usilnie. 
 W przeszłym tygodniu mniej miałem czasu do myślenia o sobie, bom się musiał pospołu z Kerntopfem zająć pogrzebem biednego Rutkowskiego. Umęczyłem się niemało staraniami o wszystko, począwszy od pieniędzy, kt&oacute;re ostatecznie zdobyłem w Instytucie. Rodzina niczym, ale to zgoła niczym nie przyszła z pomocą. Biedny chłopak! Cierpiał okropnie, ale to może i lepiej dla niego, że go śmierć z haniebnego otoczenia wydarła. W ostatnich chwilach, zdaje się, widział już i rozumiał, że ze strony żony i rodziny jej całej nie było za wiele troskliwości i serca. 
 Jestem zmuszony zostać tutaj przez święta. Umęczono mię tu bardzo, teraz się do reszty wyczerpię. Bez sił, bez odrobiny energii opuszczę Warszawę, tę obrzydłą Warszawę, kt&oacute;rej jeszcze nigdy tak nienawidziłem serdecznie. Pojadę, a raczej chcę pojechać do Wiednia i zabawić tam do końca lutego, a następnie odwiedzić Was i dać jakieś dwa koncerta w Paryżu. Jeżeli to możliwe, to prosiłbym bardzo o zam&oacute;wienie dla mnie na wszelki przypadek sali Erarda na dwa wieczory w marcu. Trzeba się dać słyszeć, a może się coś i zarobi. 
 Przyjechał tu Adamowski z Krakowa i od niego dowiedziałem się o szczęściu, kt&oacute;re mię... naturalnie ominęło. Pisał do mnie był Leszetycki w rozmaite strony świata, proponując wędr&oacute;wkę artystyczną z Mierzwińskim w ciągu 5 miesięcy, po 150 gulden&oacute;w za koncert. Ja listu nie dostałem, za to pojechała Więckowska. Bodaj ją! Przyda się jej mały posag, a mnie co [po] pieniądzach? Karmią mię tu i poją aż do przesytu. 
 Widziałem się parę razy z Ciocią. I ona zostanie na święta w Warszawie, choć zdaje się, że r&oacute;wnież, jak i ja, sercem będzie w Paryżu. Wspomnijcie tam trochę o nas przy opłatku lub kluskach z makiem, a pożałujcie szczeg&oacute;lniej mnie, kt&oacute;ry wyję żałośnie jako pies zbłąkany. 
 Kończę słowami kochanego Ciapci: kończę, bo nie mam o czym pisać. 
 Ignacy 
 &nbsp; 
 [PS] Jeżeli wyjadę, to poste restante w Wiedniu. ",
1207,['Ignacy Jan Paderewski'],['Helena Górska'],,,1887-01-21,1887-01-21,"Wiedeń, 21 stycznia [18]87",Do Heleny Górskiej," Podłe te wiatry wiedeńskie! Wyją, huczą po całych dniach i nocach, nie tylko spać mi nie dają, ale jeszcze napędziły tyle smutku i zwątpienia do duszy, że aż mi się piękne życie przykrzyć zaczyna. Może to nie tylko z winy wiatr&oacute;w wiedeńskich pochodzi, może to ten &bdquo;wiek męski, wiek klęski&rdquo;, kt&oacute;ry poważnym nadchodzi krokiem, tak dobrze mię usposabia. Dość, że mi pobyt tutaj bardzo cięży, choć postanowiłem nie ruszać się przez rok cały, aż czegoś dokażę. 
 Nakłonił mię gł&oacute;wnie do tego Les[zetycki] swoją dobrocią i trafnym, rozsądnym przem&oacute;wieniem. Powt&oacute;rzę Państwu kilka jego argument&oacute;w i powiecie sami, że miał słuszność. Przede wszystkim zwr&oacute;cił uwagę na to, że nie tworzy się wielkich rzeczy &bdquo;au milieu d&rsquo;une vie d&eacute;r&eacute;gl&eacute;e&rdquo;, że nie powinno się zaniedbywać wielkiego talentu do fortepianu, gdy go B&oacute;g dał, i że należy korzystać z młodości i zdrowia, p&oacute;ki jeszcze jest. &bdquo;Vous avez une t&acirc;che &agrave; remplir &ndash; jego słowa &ndash; et si vous voulez que je m&rsquo;occupe avec vous non seulement comme professeur, mais en ami, en p&egrave;re, restez ici un an et travaillez s&eacute;rieusement. Les ressources vous manquent... eh bien, je vous les fournirai, pourvu que vous ayez une existence tranquille, n&eacute;cessaire pour compl&eacute;ter vos &eacute;tudes. Moi, avec ma vie g&acirc;t&eacute;e, qui ne suis qu&rsquo;un grand dilettante, je vous servirai de mauvais exemple et &ccedil;a vaut aussi quelque chose. Vous allez &eacute;crire trois concerts pour piano, dont un sera un chef-d&rsquo;oeuvre, vous vous formerez un bon r&eacute;pertoire et alors nous serons quitte&rdquo;. 
 Wobec tego wszystkiego trudno mi było powiedzieć, że mam jakieś projekta inne, tym bardziej że ich nie miałem. W zasadzie więc zgodziłem się na propozycję i od jutra przenoszę się na W&auml;hring, by tam w ciszy zamiejskiej oddać się rzetelnej pracy. Poproszę tylko L[eszetyckiego] o mały urlop na kilka choćby dni, ażeby Was odwiedzić. Adresu jeszcze nie znam dokładnie, zapewne za parę dni go przyślę. 
 &bdquo;Echa&rdquo; dotychczas nie odbieram, nie mogę więc Pani przysłać ani wspomnienia o biednym Rutkosiu, ani Krakowiaka mego, kt&oacute;ry podobno już wyszedł. Jest to jedna z nielicznych nowości moich, kt&oacute;ra, acz nie ma takiego powodzenia jak Menuet w mozartowskim stylu, przewyższa go jednak pod względem artystycznej wartości. Menuet stał się już prawie popularnym, muszę go wszędzie grywać po kilka razy, aż uszy mi puchną. Essipowa będzie go grała w Peszcie, Pradze i tu we własnym koncercie i zapewnia mię, iż to będzie &bdquo;son plus grand succ&egrave;s&rdquo;. 
 Za parę dni będzie wykonaną w tutejszym Tonk&uuml;nstlervereinie [ sic! ] nasza Sonata , niestety!... bez tego ognia i zapału, z jakim ją Dziutuś grywał. Pracuję trochę nad koncertem skrzypcowym, z resztą nowości żadnych. 
 [PS] Jak zdrowie Pani? Jak się Państwo wszyscy miewacie? Czy Ciocia przyjechała? Proszę o multum wiadomości i przepraszam [za] ubogą treść listu. 
 Ignacy ",
1208,['Ignacy Jan Paderewski'],['Helena Górska'],Wiedeń,,1887-01-31,1887-01-31,"Wien, 31 stycznia [18]87",Do Heleny Górskiej," Pisałem do Państwa nazajutrz po przeniesieniu się na nową siedzibę. Od tego czasu upływa już &oacute;smy dzień, a ja odpowiedzi jeszcze się nie doczekałem i jestem bardzo tym zaniepokojony. Czyżbyście byli, wszystko troje, tak zajęci pr&oacute;bami i urządzaniem czwartkowego koncertu? 
 Dostałem tutaj bardzo milutkie, ciche, wesołe dwa pokoiki za bardzo tanią cenę. Jak dotychczas jest mi w nich jednak dość smutno i brak rozmaitych rzeczy, jako to list&oacute;w, pieniędzy i fortepianu. Od 10 dni nie mam znikąd ani słowa wiadomości, obiecane pieniądze nie nadchodzą, a od L[eszetyckiego] przecież brać niepodobna, choć się kilka razy z tym ofiarowywał. Co zaś do fortepianu, to obietnica pana B&ouml;sendorfera, że mi bezpłatnie wstawi instrument swojej fabryki, tak mię wykierowała, że odesłałem wynajęty i teraz jestem bez fortepianu. Poczciwa niema klawiaturka ratuje mię w biedzie. 
 W przeszłym tygodniu byłem dość pilny. Napisałem do owego Menueta , o kt&oacute;rym już wspominałem, Sarabandę zupełnie bachowską oraz Caprice &agrave; la Scarlatti . Nie bardzo to świetne rzeczy pod względem pomysłu, ale przecież trudno żądać oryginalności od tego, kt&oacute;ry chce tylko naśladować. Nie myślę kłaść opusu na tej suitce, nazwę ją humoreską i może tym sposobem uspokoję trochę artystyczne sumienie, kt&oacute;re mi nieco wyrzuca, że się głupstwami zajmuję. Bądź co bądź, jeżeli kto, to Bock będzie z tych rzeczy zadowolony. 
 Chciałbym dłużej gawędzić, o wiele rzeczy zapytać, ale przyszedł ktoś do mnie, cygański skrzypek, Winkler, zdolny chłopak, z kt&oacute;rym mam grać Sonatę. Do przyszłego więc listu 
 Ignacy 
 &nbsp; 
 [PS] Cioci łapki całuję. Dziutusia i Ciapcię kochanych ściskam z całego serca. ",
1209,['Ignacy Jan Paderewski'],['Helena Górska'],Wiedeń,,1887-03-01,1887-03-01,"Wiedeń, [marzec? 18]87",Do Heleny Górskiej," Dziękuję serdecznie za te parę pocieszających sł&oacute;wek. Byłem okropnie o Panią niespokojny i tylko moja kilkudniowa choroba przeszkodziła mi w wysłaniu telegramu z powinszowaniem i z zapytaniem o zdrowie. Czy też jednak Pani rzeczywiście jest teraz lepiej? Proszę mi natychmiast donieść szczeg&oacute;łowo o wszystkim, bo mi bardzo smutno. 
 Ze Lwowa i Krakowa otrzymałem niedobre wiadomości. Rok zły, koncert&oacute;w dużo, na powodzenie widok&oacute;w żadnych. Muszę się więc pożegnać z miłą nadzieją wystąpienia parę razy publicznie i zarobienia trochę pieniędzy, choćby tylko na przyjazd do Paryża. To mnie jednak nie zmusi rozstać się tak łatwo z zamiarem odwiedzenia kochanych Państwa. Na Wielkanoc zobaczymy się bezwarunkowo. Wkr&oacute;tce wyślę sporą paczkę drobiazg&oacute;w do Bocka i Erlera, może mi zostać, po opłaceniu rozmaitych niezbędności, kilkaset frank&oacute;w. Pieniądze będą. 
 Jestem dziś rozgorączkowany nową i szczęśliwą myślą. Rozpocząłem pierwszą część Sonaty fortepianowej , do kt&oacute;rej ostatnia część jest już gotowa &ndash; znana Pani, a tu wysoko ceniona Toccata . Nie chciałoby mi się wydawać jej osobno. Myślę teraz pisać większe dzieła, a na tych drobnostkach, kt&oacute;re zamierzam posłać do druku, nie umieszczę nawet opusu. 
 Wiadomości więcej żadnych. Pisałem niedawno. Teraz mi pilno do Sonaty . Proszę darować. 
 Ignacy 
 &nbsp; 
 [PS 1.] Ale, ale! Proszę mi też kazać przepisać Krakowiaka, nie mam drugiego exemplarza i proszę, jeżeli łaska, przysłać Lassarową &lt;pastę&gt;. Wyłysiałem, i to tym razem naprawdę. A czy ja nie dostanę Pani fotografii, z tych nowych? 
 Ciociusi rączki całuję, Dziutusia kochanego i Ciapcię ściskam z całego serca. 
 [PS 2.] Grałem przed paru dniami, a raczej w przeszły poniedziałek, Sonatę skrzypcową w Tonk&uuml;nstler Vereinie. Skrzypek grał podle, choć ładnym tonem. Nie bardzo się podobała moim tutejszym nieprzyjaciołom. &bdquo;Zu effektvoll und zu wild&rdquo; &ndash; m&oacute;wili muzycy, za to profani chwalili. Brahms mi powiedział: &bdquo;sehr sch&ouml;nes Concert St&uuml;ck f&uuml;r zwei Virtuosen. Die Form sehr fliessend &nbsp;&lt;und geschickt&gt;&rdquo;. ",
1210,['Ignacy Jan Paderewski'],['Helena Górska'],,,1887-04-03,1887-04-03,"Wiedeń, 3 kwietnia [18]87",Do Heleny Górskiej," Przybyłem dziś ze Lwowa z 30 centami w kieszeni. Z tego możecie Państwo łatwo się domyśleć, jakie tam świetne miałem powodzenie. Zawdzięczam ten zaw&oacute;d... nieszczęśliwej miłości, a raczej narzeczeństwu &bdquo;z grzeczności&rdquo; biednego Niewiadomskiego, kt&oacute;ry w dzień mojego przybycia został usuniętym z teatru i rozłączonym z panią Celiną. 
 Wyjechałem był w nadziei zagrania w teatrze, a znalazłszy się na miejscu i widząc, że to arcyniemożliwe, palnąłem koncert solowy i wyszedłem na nim jak w og&oacute;le na wszystkim. Dopłaciłem do koszt&oacute;w podr&oacute;ży i zrobiłem kilkadziesiąt gulden&oacute;w długu. Nie tak prędko mię we Lwowie zobaczą! 
 Przyjmowano mię jednak z wielkim zapałem i honorami, godnymi większego ode mnie artysty. Wrotnowscy wydali obiad, Tch&oacute;rzniccy wielki wiecz&oacute;r, na kt&oacute;rym było z 50 os&oacute;b; z tych wszakże zaledwie 7 było na koncercie. Krytyka, jak się Państwo przekonacie, doszła w pochwalnym rozpędzie aż do absurd&oacute;w, lecz wszystko to razem wzięte nie opłaciło mi wcale gorzkiego rozczarowania. Tym razem bowiem pragnąłem, jak jeszcze nigdy, zarobić trochę pieniędzy. 
 Markowie, Gall z żoną i dzieckiem, Jareccy i nie pamiętam kto jeszcze zasyłają Państwu ukłony. Oto wszystko, co ze Lwowa przywiozłem. 
 Zatrzymałem się po drodze w Krakowie. Poszedłem, naturalnie najpierwej do Singera, poczciwego, serdecznego jak zwykle, i spędziłem z nim kilka miłych godzin. Zacny to i prawy człowiek &ndash; czysta, nieżydowska dusza! Z nim razem byliśmy u pani Stojowskiej, gdzie z wielką przyjemnością wysłuchałem gry i kilku utwor&oacute;w &bdquo;małego Zygmusia&rdquo;. &bdquo;Maleństwo&rdquo; ma już wąsiska i brodę, długie majtki i wcale dojrzałą kurtkę, ale ma też i talent doprawdy niepośledni. Gra bardzo porządnie, chwilami nawet poetycznie, a w kompozycjach tkwi coś takiego, co zapowiada tw&oacute;rcę szerszego pokroju. Daj Boże! Wszak w naszej biednej Polsce talent&oacute;w tak mało, a to, co się znajdzie, tak prędko więdnie, marnieje. Oby ten chłopak, zrodzony w szczęśliwych warunkach, niepotrzebujący walczyć z niedostatkiem, doszedł jak najwyżej! 
 Być w Rzymie, a papieża nie widzieć itd., poszedłem tedy i do Żeleńskich. Pani Wanda, &oacute;w anioł dobroci i wdzięku, przyjęła mię (niegdyś &bdquo;chlubę polskiej sztuki i najlepszego przyjaciela&rdquo;) jak urzędnika z magistratu przychodzącego po psi podatek. Ropucha, wiedźma! Nie podniosła się nawet z kanapy na moje powitanie. On za to był dość serdeczny, niezupełnie szczerze, ale bądź co bądź przyjął mię po koleżeńsku, po polsku. Od czasu do czasu znalazło się jakieś sł&oacute;wko wym&oacute;wki za krytykę nieszczęsnego Wallenroda , ale je przygłuszało natychmiast syczenie gadziny, na kt&oacute;rą ja przez cały czas starałem się nie zwracać uwagi. Sie war f&uuml;r mich Luft &ndash; aber schlechte Luft . Dostało się także i Dziutusiowi niezgorzej. Nawet o Trio i jego wykonaniu m&oacute;wiła ta Małpa z przekąsem. Oj, te żony kompozytor&oacute;w! 
 Żeleńsio skorzystał z mojej bytności i uraczył mię, co się zowie. Wysłuchałem całego aktu Balladyny , w kt&oacute;rym obok kilku pospolitych i nawet trywialnych ustęp&oacute;w są rzeczy niepospolitej piękności, a cały akt ten, muszę dodać, posiada ogromne sceniczne zalety. Następnie usłyszałem niezbyt świetną uwerturę Z naszych bor&oacute;w , bardzo porządny kwartet, a miejscami rzeczywiście piękny kwartet, kantatę na głosy męskie i jeszcze kilka drobiazg&oacute;w. Umęczyła [mnie] ta uczta przyzwoicie. 
 Mnie o granie nie proszono wcale. Dzięki paru wzmiankom pochlebnym w &bdquo;Signale&rdquo; i innych pisemkach, a gł&oacute;wnie z powodu uznania, jakim się cieszą Wariacje , straciłem bardzo na opinii u państwa Ż[eleńskich]. Nie potrzebuję chyba dodawać, że mię to wcale a wcale nie martwi. 
 Po chwilowej przerwie zabieram się zn&oacute;w do pracy i myślę siedzieć kamieniem aż do lipca. Zrobię wszystko co można, ażeby przy tym fortepianowym dłubaniu napisać jak najwięcej. Dzięki Menuetowi , Sarabandzie i Caprice pozbędę się długu u Bocka, ponieważ obiecuje mi on za te trzy drobiazgi całe 600 marek przekreślić. Za Sonatę skrzypcową zapewne coś dostanę, ale o pieśniach nic nie mogę m&oacute;wić, gdyż &ndash; jak Bock utrzymuje &ndash; &bdquo;die &Uuml;bersetzung ist zu schlecht um die Lieder in Deutschland drucken zu lassen&rdquo;. Winklesio niezupełnie się dziarsko spisał. R&oacute;ża mu się udała, kawałek Siwego konia r&oacute;wnież, ale reszta rzeczywiście licha warta. Nie mam jakoś śmiałości o tym mu napisać, a jednak trzeba. 
 Co u Państwa słychać? Jak zdrowie? Co robicie? Mille belles choses &agrave; Mme de Jaszowsky i serdeczne pozdrowienia Wam wszystkim. 
 Ignacy ",
1211,['Ignacy Jan Paderewski'],"['Helena Górska', 'Władysław Górski']",Wiedeń,,1887-06-14,1887-06-14,"Wiedeń, 14 czerwca [18]87",Do Heleny i Władysława Górskich," Za jakie dziesięć dni, jeżeli pieniądze od Bocka nadejdą, zamierzam wyruszyć z Wiednia. Pojadę na Strasburg i w końcu miesiąca będę w Paryżu. Nie wiem, czy Państwo tam długo jeszcze zabawicie, i dlatego proszę o napisanie mi, czy są jakie widoki na lekcje lub koncert w Saint-M&acirc;lo, ażebym tam m&oacute;gł wraz z Wami przepędzić wakacje. Chciałbym trochę poprawić nerwy, a zarazem napisać już ten koncert skrzypcowy i wykończyć sonatę, kt&oacute;ra &ndash; pomimo niezłych temat&oacute;w i dość porządnego opracowania &ndash; wiele jeszcze pozostawia do życzenia. 
 Obecnie przepisuję drugi zeszyt Humoresques de Concert dla Bocka. Pierwszy zeszyt &agrave; l&rsquo;antique już wyszedł z druku i przywiozę go Państwu. Korektę pieśni z nowym przekładem otrzymałem niedawno. R&oacute;ża została tak, jak ją Winkel przetłumaczył, inne pieśni przetłumaczono na nowo i &ndash; prawdę m&oacute;wiąc &ndash; bez por&oacute;wnania lepiej, czyściej po niemiecku, tylko zakończenie Brzeziny okropnie niezgrabne. Muszę jeszcze się tutaj udać do kogoś, by mi to poprawił. 
 Kompozycje Dziutusia odebrałem od Erlera, kt&oacute;ry zanadto po żydowsku z nimi się obszedł, i posłałem je Bockowi. Spodziewam się wkr&oacute;tce korekty. 
 Nie mam czasu długo pisać, choć mam wiele do powiedzenia. Trzeba przepisywać na gwałt te drobiazgi, bo inaczej nie będzie za co wyjechać. 
 Lada dzień spadnie mi Chałubka z małżonką w przejeździe do Gasteinu i będę musiał oprowadzać ich po mieście. 
 Proszę o kilka sł&oacute;w odpowiedzi i &bdquo;do widzenia&rdquo;, drodzy przyjaciele. 
 Wasz Ignacy 
 &nbsp; 
 [PS] Czy ja też kochanego Ciociusia zastanę jeszcze w Paryżu? ",
1212,['Ignacy Jan Paderewski'],"['Helena Górska', 'Władysław Górski']",Strasburg,,1887-10-08,1887-10-08,"[Strasburg], 8 października [18]87",Do Heleny i Władysława Górskich," Przez cały tydzień oddany byłem zapalczywie ucieraniu klasycznego nosa. Katar, najokropniejszy z katar&oacute;w, zawładnął był moją istotą i trapił ją tak niemiłosiernie, że co chwila, o zgrozo! złorzeczyłem losowi z głębi zasmarkanej duszy. 
 A tu trzeba było grać, odgrywać się za poczciwą gościnność, jakiej doznaję. Ślicznie grywałem, ani słowa! Jeżeli się tam kiedy i miało jakie względem świętej Cecylii zasługi, to je katarzysko w zupełności zatarło, bom nawet o koncercie nie m&oacute;gł myśleć. 
 Teraz jest lepiej. Zabieram się do urządzenia koncertu i do pisania finału. Za dwa tygodnie przyślę kochanemu Dziutusiowi paczkę nieskrzypcowych łamańc&oacute;w, ażeby się m&oacute;gł biedak nastękać i nakląć do syta. 
 Poznałem się teraz z Schutzenbergerem, kt&oacute;ry nie ma sł&oacute;w zachwytu i uznania dla Dziutusia. Jego c&oacute;rka, r&oacute;wnież entuzjastycznie dla swego profesora usposobiona, bierze ode mnie obecnie lekcje. Mogłaby ona grać bardzo porządnie, gdyby nie brak absolutny techniki. Nie spodziewam się w tak kr&oacute;tkim przeciągu czasu (do końca października) wielkich rzeczy, ale przynajmniej gamę i uderzenie przyprowadzę do porządku. Stary jest bardzo zabawny i typowy artysta. Odgraża się on przekazaniem moich nadobnych rys&oacute;w potomności. 
 Co też u drogich Państwa słychać? Jak zdrowie Pani? Czy Dziutuś dużo już ma zajęcia. Czy Ciapuś nasz kochany taki sam grzeczny? Co się dzieje z Barkarolą ? Pragnąłbym bardzo mieć trochę wiadomości od Was i &ndash; jeżeli czas pozwala &ndash; prosiłbym, byście nie kazali długo na nie czekać. 
 Może za parę dni będę miał coś więcej do napisania, dziś zakończę na tych kr&oacute;tkich słowach pamięci i na podziękowaniu raz jeszcze za miłe, drogie chwile z Wami przebyte. 
 Ignacy 
 &nbsp; 
 Strasbourg, poste restante ",
1213,['Ignacy Jan Paderewski'],"['Helena Górska', 'Władysław Górski']",Wiedeń,,1887-10-18,1887-10-18,"Wiedeń, 18 października [18]87",Do Heleny i Władysława Górskich," Czekałem i czekam dotąd odpowiedzi na swoje pisemko. Żądałem, zdaje się mało, tylko kilku sł&oacute;w wiadomości o Waszym zdrowiu i powodzeniu. Ale widocznie nie macie Państwo czasu albo też nie dopisuje ochota, bo od dwu przeszło tygodni nic nie wiem, co się z Wami dzieje. Proszę się poprawić, proszę napisać choć parę wyraz&oacute;w, ażebym się przestał niepokoić. 
 Mieszkam na Maysedergasse N 6 (bei Frau Ch. Glaser). Jest to już drugie mieszkanie w ciągu 10 dni, z kt&oacute;rego, tak samo jak i z poprzedniego, będę się musiał wyprowadzić, gdyż mojej muzyki ani sąsiedzi, ani też gospodarstwo nie znoszą. Grywam co prawda bardzo dużo. 
 Za parę tygodni mam wystąpić na koncercie van Zandt (śpiewaczki paryskiej), w wielkiej sali Musikvereinu, trzeba się więc odpowiednio przygotować. Przyznaję się jednak, że nie mam do tego najmniejszej ochoty ani też się czuję na siłach do występu przed wiedeńską krytyką, boć to przecież nie Strasburg, ale takie jest żądanie Kugela i ja muszę się do niego zastosować. Ma on mi za to dostarczyć kilka engagements . 
 Tymczasem projekt mojego wyjazdu z Bianchi zachwiał się bardzo. Stały jej impresario, Pollini, stawia warunki o wiele niższe od proponowanych poprzednio. Cała nadzieja moja opiera się o Sarasatego, kt&oacute;ry 29 [października] daje tutaj koncert. Jeżeli mię weźmie do Rossyi, to się i bez Kugela obejdę. 
 Dziś nadeszły korekty utwor&oacute;w Dziutusia. Przeglądając, zauważyłem, że je wydrukowano bez tych poprawek w partii fortepianowej, kt&oacute;re zrobiłem był oł&oacute;wkiem. Było to zapewne dla zecer&oacute;w zbyt niewyraźne, odbili więc dla pewności wszystko, co było nawet przekreślonym. Na szczęście Dziutuś ma u siebie wszystkie te zmiany, niech więc zrobi staranną korektę. Proszę tylko o pośpiech i o odesłanie mi odbitek tu, do Wiednia, pod wskazanym adresem, w opasce rekomendowanej. Poczta nie zawsze bywa dokładną, nawet we Francji. Sprawdziłem to na sobie w bardzo nieprzyjemny spos&oacute;b. Wysłałem był z St. M&acirc;lo korektę drugiego zeszytu Humoresek oraz list do Bocka, prosząc go zarazem o zatrzymanie wydawnictwa aż do chwili, gdy mu na miejsce Krakowiaka inny utw&oacute;r napiszę. B[ock] ani korekty, ani listu nie otrzymał, a nie chcąc dłużej czekać, wydał cały zeszyt z milionem błęd&oacute;w, ale bez sześciu opuszczonych takt&oacute;w w Intermezzo . Obecnie całe pierwsze wydanie już się wyprzedało, poprawki tedy ukażą się dopiero w drugiej edycji. Ale czy ja już o tym nie pisałem? To możliwe! Na wszelki przypadek przepraszam i proszę o pobłażliwość dla mej słabnącej pamięci. 
 Moje przypadkowe powodzenie w Strasburgu ozwało się jeszcze bardzo donośnym echem w lipskiej gazecie &bdquo;Musikalisches Wochen Blatt&rdquo; [ sic! ]. Były m&oacute;j kolega, Somborn, kt&oacute;rego Dziutuś poznał był w czasie swego pobytu w stolicy pasztet&oacute;w, palnął mi artykuł, w kt&oacute;rym &bdquo;genial&rdquo;, &bdquo;Genius&rdquo; itd. kilkakrotnie się powtarza. Zdziwienie moje r&oacute;wnało się zawstydzeniu. 
 Nie miałem wiele do napisania, a pomimo to posyłam Wam list dość długi. Zapłaćcie mi paroma wyrazy, a będę Wam bardzo wdzięczny. 
 Ignacy 
 &nbsp; 
 [PS] Waciusia ściskam z całego serca. Pannie Marii ukłony załączam. ",
1214,['Ignacy Jan Paderewski'],['Helena Górska'],Wiedeń,,1887-12-30,1887-12-30,"Wiedeń, 30 grudnia [18]87",Do Heleny Górskiej," Z powodu zbliżającego się Nowego Roku mam kilkadziesiąt list&oacute;w do napisania, a czasu względnie mało, muszę więc być bardziej treściwym, niżbym tego pragnął, i ograniczyć się tylko na przesłaniu kilku sł&oacute;w podziękowania za poczciwe i drogie pisemko Pani. Czekałem na nie długo, bardzo długo i już nawet poczynałem wątpić o Waszej pamięci, o przyjaźni Waszej... Na szczęście list Pani przekonał mię, że nie miałem słuszności. Dziękuję zań z całego serca. 
 Mieszkam obecnie w swej dawnej siedzibie (Cottage-Verein Anastasius Gr&uuml;ngasse 40) i jestem z tego dość zadowolony, gdyż mogę pracować o każdej porze. W poprzednich mieszkaniach nie wiodło mi się z pracą. Tu przynajmniej wolno mi grać, kiedy mi się podoba, toteż spodziewam się, iż przyjadę do Paryża dostatecznie przygotowany do publicznego występu. 
 Listy pana Chevrier[a] otrzymałem jednocześnie z Pani pisemkiem. Odpowiedziałem mu wczoraj jeszcze, prosząc, jeżeli można, o odłożenie koncertu do 25 lutego. Dzień ten byłby dla mnie o wiele dogodniejszym. 
 W tym miesiącu grałem aż dwa razy publicznie &ndash; darmo i za pieniądze. Pierwszy raz 9 [grudnia] w Wiedniu, na koncercie van Zandt ( Wariacje Beethovena i 3 własne drobiazgi), a następnie w Strasburgu, zamiast d&rsquo;Alberta na koncercie abonamentowym z orkiestrą ( Koncert Schumanna i solowy numer). Tutaj mi się nie bardzo powiodło. Fortepian okropny, pierwszy występ przed p&oacute;łtoratysięczną masą, strach okrutny, wszystko to razem nie pozwoliło mi zapanować nad nerwami. Byłem bardzo niezadowolony. Natomiast publiczność okazała się dla mnie nader łaskawą i wywołała mię po pierwszym numerze dwa, a po drugim aż trzy razy. Jak na Wiedeń, był to sukces niemały. Krytyka nawet przyjęła mnie bardzo dobrze. Niekt&oacute;re dzienniki poprzestały na kr&oacute;tkich, ale pochlebnych wzmiankach, &bdquo;Allgemeine Zeitung&rdquo; poświęciła mi mały panegiryk, a Hanslick przypiął łatkę: &bdquo;tadellos[e] Technik und lebensvolle Auffassung (bei leider etwas hartem Anschlag)&rdquo;. 
 Za to w Strasburgu święciłem prawdziwy tryumf. Udało mi się w całym znaczeniu tego wyrazu, chociaż całego koncertu Schumanna wyuczyłem się w ciągu 6 dni. 
 Bawią tu obecnie dobrzy Wasi znajomi &ndash; Sarasate, Gold[schmidt] i panna Marx oraz Paul Schl&ouml;zer. Dopytywali się oni o Was z prawdziwą życzliwością. Niestety!&hellip; Tak mało mogłem im odpowiedzieć. Sarasate daje tu trzeci koncert, oba poprzednie były przepełnione. Schl&ouml;ser zaś spędza wakacje tanim kosztem, bo u znajomego Żyda melomana &ndash; milionera, kt&oacute;ry mu nie pozwala wydać ani grosza. Schl[&ouml;zer] powiedział mi, jak zwykle pod wielkim sekretem, że Zarzycki ma dostać od nowego roku dymisję i że Hurko już ten akt zatwierdzić raczył. Niewielką mi to sprawiło przyjemność. 
 C&oacute;ż więcej mogę Państwu donieść o sobie? Aha! Bock jest w &oacute;smym niebie. Pisuje do mnie same erotyki. To ten nienawidzony Menuet tak go miłośnie dla mnie usposobił. Wyobraźcie sobie, że to świństewko stało się już popularnym i wyrobiło mi pewne imię w Niemczech. Nazajutrz po pierwszym wykonaniu w Berlinie zostało sprzedanych 800 exemplarzy. Czy to nie zabawne? 
 Obecnie nic nie piszę nowego. Chcę powykańczać dawne prace, bo Bock się o nie dopomina, ja zaś mu już jestem masę dłużny. Koncert nieskończony. 
 Dziękuję Pani za poczciwą pamięć o moim chłopaku. Kerntopfom to nie sprawi kłopotu, ale Pani z pewnością. Waciusiowi r&oacute;wnież serdecznie za pamięć dziękuję. Wymienimy nasze kolędy w Paryżu. Wkr&oacute;tce zn&oacute;w napiszę, tymczasem wszystkiego dobrego. Zdrowia! 
 Ignacy ",
1216,['Ignacy Jan Paderewski'],['Jan Paderewski'],Paryż,,1888-01-05,1888-01-05,"Paryż, 5 marca 1888",Do Ojca," Drogi m&oacute;j Ojcze! 
 Piszę zn&oacute;w w pośpiechu, by Ci tylko donieść, że mi się, dzięki Bogu, pierwszy m&oacute;j koncert udał w całym znaczeniu tego wyrazu znakomicie. Prześlę Ci wkr&oacute;tce programy, tymczasem zaznaczę, że grałem niezgorzej i, jak wszyscy m&oacute;wią, znalazłem przyjęcie niezwykle entuzjastyczne. 
 Natychmiast podczas koncertu Lamoureux, dyrektor najsłynniejszych koncert&oacute;w paryskich, zaprosił mię do występu w dwu koncertach jego, kt&oacute;re się odbywają przed 3-tysięczną publicznością. Gram w czwartek solo, a w niedzielę z orkiestrą. 
 Za te występy otrzymam zapłatę, co jak na Paryż, gdzie tysiące artyst&oacute;w rade by grać darmo, jest rzeczą niesłychaną. Drugi m&oacute;j koncert został z tego powodu odłożonym na p&oacute;źniej. Na pierwszym, w sobotę, zarobiłem przeszło 1000 frank&oacute;w, gdyż fabryka Erard[a], gdzie się koncert odbył, wszystkie koszta wzięła na siebie, a koszta te są niemałe, same ogłoszenia około 400 fr[ank&oacute;w] wynoszą. Słowem, jak dotąd, B&oacute;g mi szczęści. 
 Jeżeli na pierwszym koncercie Lamoureux uda mi się dobrze zagrać, to wtedy będę miał wielkie imię we Francji. Posyłam jutro 500 frank&oacute;w Kerntopfom, z kt&oacute;rych mają zapłacić asekurację, a resztę Tobie odesłać. Będziesz miał tymczasem ze sto kilkadziesiąt rubli, a potem, jeśli B&oacute;g poszczęści, znacznie więcej. Proszę o natychmiastową odpowiedź: Paris, Maison Erard, Rue du Mail Paderewski . 
 Ściskam Was wszystkich i całuję z duszy i serca 
 Ignacy 
 &nbsp; 
 [PS] Myślałem o Tobie po koncercie. Jaką by Ci to było radość sprawiło, gdybyś był m&oacute;gł widzieć moje powodzenie! ",
1215,['Ignacy Jan Paderewski'],"['Helena Górska', 'Władysław Górski']",Wiedeń,,1888-01-29,1888-01-29,"Wiedeń, 29 stycznia 1888 ",Do Heleny i Władysława Górskich," Od dwu tygodni jestem ciągle chory. Przez kilka ostatnich dni było nawet bardzo źle ze mną, a choć obecnie czuję się lepiej, nie mogę jednak jeszcze odzyskać r&oacute;wnowagi ani fizycznej, ani też moralnej. Proszę mi nie brać za złe, żem nie odpowiedział wcześniej na oba listy &ndash; było to nad moje siły. 
 Jacyście Wy dobrzy, poczciwi, kochani! Zajmujecie się tym moim koncertem, myślicie wciąż o nim, bierzecie go do serca, jakby on na to zasługiwał. No! I ja o nim myślę, chciałbym bardzo zarobić jak najwięcej pieniędzy, ażeby choć cząstkę spłacić dług&oacute;w, kt&oacute;re mi już strasznie ciążą. Czy się to uda &ndash; nie wiem, ale liczę trochę na to, że mi się uda przynajmniej otrzymać kilka zaproszeń na wieczory prywatne. 
 Gram tu pojutrze, tj. 1 lutego, następnie muszę jeszcze czekać na pieniądze i zapewne dopiero 6 [lutego] będę m&oacute;gł wyjechać. 9 [lutego] będę z pewnością w Paryżu. Wszak to chyba nie będzie za p&oacute;źno. Na wizyty, ułożenie programu oraz inne przygotowawcze czynności będzie aż zanadto czasu. Na impresari&oacute;w paryskich wcale nie liczę. Najprz&oacute;d oni mało co zrobić mogą, a po wt&oacute;re gra moja, choćby miała największe zalety, na masie publiczności wrażenia nie wywiera, a zresztą, jak dotąd, bardzo mam mały repertuar. Tak się za młodu przyzwyczaiłem do marnowania czasu, że teraz nawet, pomimo rzeczywistej pracy, nie jestem zdolny spożytkować go jak należy. 
 Nic nowego, nic dobrego nie mam do doniesienia. Przy widzeniu się, w gawędce, może się znajdzie coś ciekawego z warszawskich stosunk&oacute;w do opowiedzenia. Słyszałem teraz o nich wiele ciekawych szczeg&oacute;ł&oacute;w. 
 Jeszcze raz dziękuję za pamięć o mnie i za poczciwe rady, kt&oacute;rych wedle możności usłucham i pozdrawiając Was, drodzy przyjaciele, z całego serca kończę pełnym radości &bdquo;do widzenia&rdquo;! 
 Ignacy ",
1217,['Ignacy Jan Paderewski'],['Helena Górska'],Paryż,,1888-03-01,1888-03-01," [Paryż, marzec 1888]",Do Heleny Górskiej - Notatka na rewersie biletu wizytowego z nadrukiem „I.J. Paderewski”," U Erarda wszystkiego 35 bilet&oacute;w, z kt&oacute;rych zabrałem 20. Proszę nie zapomnieć o napisie Invitation . Nie pojmuję, co zrobił Chevrier z biletami. U Erarda zostało tylko 5 invitations na galerię i te przesyłam. Wpadnę zaraz do niego, by mu uczciwie zmyć głowę. 
 [PS] W ostatniej chwili znalazły się bilety &bdquo;invitations&rdquo;. Dołączam je. 
 Ignacy ",
1218,['Ignacy Jan Paderewski'],['Helena Górska'],Paryż,,1888-03-30,1888-03-30,"[Paryż, ok. 30 marca 1888]",Do Heleny Górskiej - „Carte – Télègramme”: Madame Hélène Górska 91 Avenue Klèber 9," Droga Mamusiu! Byłem wczoraj, stosownie do umowy, i chciałem uczyć się do 6.30 Koncertu Schumanna. Niestety, nie było nawet... klucza. W tej chwili powracam z pr&oacute;by. Odbyła się jako tako. Z palcem źle. Dziutuś nie przyjdzie na śniadanie, ponieważ mamy sobie pohulać troszkę w mieście. Do jutra! 
 Ignacy ",
1219,['Ignacy Jan Paderewski'],"['Helena Górska', 'Władysław Górski']",Wiedeń,,1888-04-18,1888-04-18,"Wiedeń, 18 kwietnia 1888",Do Heleny i Władysława Górskich," Przyjechałem wczoraj z Brukseli, a dziś już muszę jechać do Pragi, ponieważ naznaczono pr&oacute;bę na jutro o godz. 5.00 wieczorem. Mam występować w Konserwatorium, pod kierunkiem Benewitza. 
 Doniosłem już Wam, drodzy Państwo, o powodzeniu moim w Brukseli. Dziś uzupełnię tę kr&oacute;tką wiadomość niekt&oacute;rymi szczeg&oacute;łami. Przede wszystkim muszę objaśnić, że &oacute;w pan Elkan, za pośrednictwem kt&oacute;rego otrzymałem zaproszenie, jest bogatym, pr&oacute;żnym i niezbyt mądrym Żydem, chcącym uchodzić za wielkiego znawcę sztuki i zarazem wielkiego protektora artyst&oacute;w. Przyjął mię on gościnnie, nawet serdecznie, ale na każdym kroku musiałem słyszeć wobec rozmaitych ludzi takie np. zdania: c&rsquo;est moi qui l&rsquo;ai d&eacute;couvert itd., naturalnie z najhaniebniejszym niemieckim wypowiadane akcentem. Nie zawsze mi to było miłym, tym bardziej, że co chwila niemal musiałem zasiadać do fortepianu, ażeby grać r&oacute;żnym proszonym i nieproszonym gościom. Ale mniejsza o to. 
 Koncert się powi&oacute;dł. Powodzenie miałem, jak wszyscy m&oacute;wią, fenomenalne i nawet pan Amsel (&bdquo;szłowik polski&rdquo; &ndash; tak o sobie m&oacute;wi), kt&oacute;rego tutaj po raz pierwszy w życiu widziałem, był ze mnie zadowolony. Krytyki bez wyjątku pochwalne aż do przesady. Sola nie bardzo mi się udały. Po koncercie S[aint]-S[a&euml;nsa] musiałem czekać aż 3 &frac14; godziny na m&oacute;j drugi numer i wyszedłem na estradę prawie śpiący ze znużenia. Nie obeszło się bez &bdquo;bis&rdquo;, co w Brukseli podobno zalicza się do rzadkich wyjątk&oacute;w. 
 Szczytem jednakże powodzenia tego były słowa entuzjastyczne Gevaerta, niepospolicie miłego i rozumnego staruszka, kt&oacute;ry na cały głos krzyczał, że ja go dopiero pogodziłem z tak brzydkim i niewdzięcznym instrumentem, jakim jest fortepian. Ta idealna prawie postać Gevaerta, jego wiedza niepor&oacute;wnana i uprzejmość w obejściu utkwiły mi najbardziej w pamięci. Jest to [jedno] z najmilszych wspomnień moich z czysto artystycznego życia. 
 Koszt&oacute;w podr&oacute;ży mi nie zwr&oacute;cono, gdyż byłbym ich nie przyjął ze względu na cel dobroczynny koncertu, natomiast ofiarowano mi z inicjatywy Gevaerta śliczną statuetkę z brązu i z nadpisem: &bdquo;&agrave; Mr P[aderewski] l&rsquo;association des artistes musiciens &agrave; Brux[elles] Hommage reconnaissant&rdquo;. Bardzo jestem rad z tej pamiątki. Obecnie jestem już &bdquo;zaangażowany&rdquo; na dwa występy zimą w Brukseli, poza tym Li&egrave;ge, Gand, Anvers w każdej chwili mię przyjmą z otwartymi rękami. Giacomelli nie będzie miał kłopot&oacute;w z ułatwieniem mi występ&oacute;w w całych Niderlandach. 
 Wielki J&oacute;zio był podczas mego występu... ale w domu. Nazajutrz oddałem mu wizytę, a raczej tylko kartę, lecz on się do mnie nie pofatygował. Wierzę, iż mu niemiłym było to powodzenie, bo go na kilka dni przed moim występem nielitościwie zerżnięto. 
 W następnym liście dalsze szczeg&oacute;ły, śr&oacute;d kt&oacute;rych będzie trochę i humoru. Dziś muszę się już pakować. Ale, ale! Na koncercie była pani Damcke z Paryża i m&oacute;wiła mi z zapałem o Sonacie : &bdquo;mais d&rsquo;o&ugrave; avez-vous pris cet admirable violon? Mais c&rsquo;est un ma&icirc;tre des plus grands que je connaisse&rdquo;. Powtarzam jej słowa naturalnie z przyjemnością. 
 Do przyszłego listu. Proszę o rychłe wiadomości. 
 Ignacy 
 &nbsp; 
 [PS] Znużony jestem i wyczerpany okropnie. Marzę tylko o kompozycji i po praskim występie zabiorę się do pracy serdeczniej i goręcej niż kiedykolwiek. Powodzenie to pokrzepiło nieco mego ducha. Wiem jednak, bom skromniejszy, niż się wydaje, że ono nie zawsze i nie wszędzie było zasłużonym. Za wszystko dobre dziękuję i ściskam Was, drodzy przyjaciele, z dawną i niezmienną serdecznością. Aj! aj! A tom się spisał! Ściskam rączki i całuję rączki, proszę łaski Pani. 
 Ignacy ",
1220,['Ignacy Jan Paderewski'],['Jan Paderewski'],Praga,,1888-04-21,1888-04-21,"Praga czeska, 21 kwietnia 1888",Do Ojca," Drogi m&oacute;j Ojcze! 
 Od ostatniego mego listu upłynęło sporo czasu, napracowałem się, nagrałem się, najeździłem aż do przesytu, doznałem wiele powodzenia, wiele chwil miłych przeżyłem, a jeżeli mię w tym wielkoświatowym wirze sukces&oacute;w i radości cośkolwiek trapiło, to chyba tylko myśl, że Wy o tym nie wiecie, że Wam o tym donieść nie mogę. 
 W tej chwili znajduję się w Pradze czeskiej i mam tu jutro wystąpić w koncercie konserwatorium, na kt&oacute;ry przysłano mi zaproszenie do Paryża. Odbyłem tylko co pierwszą pr&oacute;bę z orkiestrą i korzystam z wolnej chwili, by Ci choć w kr&oacute;tkości donieść, com przez ten cały czas porabiał. 
 Wiesz już, drogi Ojcze, że po pierwszym moim powodzeniu na własnym koncercie zaproszony zostałem do udziału w koncertach Lamoureux &ndash; za pieniądze, co jest jak największym dowodem wartości artysty. Taki to już zwyczaj, że o człowieku sądzą w miarę tego, jak i czy mu płacą. Grałem tedy u L[amoureux] zamiast dwa, aż trzy razy, ostatnio w Cirque d&rsquo;Hiver wobec 3500 os&oacute;b, poza tym dałem drugi własny koncert, przyjmowałem udział w kilku innych koncertach, grywałem na prywatnych wieczorach, jako to i u ks. Radziwiłł&oacute;w w obecności kr&oacute;lowej hiszpańskiej, kt&oacute;rej byłem przedstawiony, i powodzenie nie tylko mnie nie opuszczało, ale nawet rosło. 
 Wizyty, śniadania i obiady, zaproszenia od rozmaitych arystokrat&oacute;w i bankier&oacute;w spadały jak deszcz z nieba i w końcu, wyjeżdżając z Paryża, byłem już tym zmęczony, wyczerpany i przesycony prawie. Nie przesadzę wcale, m&oacute;wiąc, że nie miałem czasu na wyspanie się po codziennym znużeniu. 
 Zarobiłem w ciągu tego czasu kilka tysięcy frank&oacute;w &ndash; ale c&oacute;ż? Paryż tak jest drogi, że nie pozwalając sobie na żadne zbytki, żyjąc skromnie, jak najpospolitszy mieszczuch, wydałem w przeciągu tych 2 &frac12; &nbsp;miesięcy więcej niż połowę zarobku. Gł&oacute;wnie dorożki zabiły moją kasę. Dziennie 12 do 15 frank&oacute;w musiałem im oddawać. Inaczej jednak nie można było. I tak już wiele, żem za pierwszą w Paryżu bytnością wyrobił sobie sławę (nazywają mię paryskie gazety: le cel&egrave;bre Paderewski), przeżył jako tako 2 &frac12; miesiąca i żem jeszcze zarobił. 
 Posłałem Kerntopfom 1000 frank&oacute;w, z tego odesłali Ci już oni 200 rs., opłacili polisę, a resztę zachowali na rachunek mojego u nich długu. Przywiozłem jeszcze do Wiednia kilkaset frank&oacute;w, a ponieważ jeszcze w Pradze dostanę, po opłaceniu koszt&oacute;w, około 140 gulden&oacute;w, więc będę m&oacute;gł spokojnie przez kilka miesięcy popracować nad kompozycją i nad nowym repertuarem fortepianowym. Na przyszły rok bowiem dostałem już zaproszenia od rozmaitych stowarzyszeń koncertowych z Francji, Belgii i Holandii. Jeżeli B&oacute;g poszczęści tak jak w tym roku, to spodziewam się, iż zarobię na czysto w ciągu przyszłej zimy 8 do 10 tysięcy frank&oacute;w.&nbsp; 
 Tymczasem trzeba pracować okropnie, ażeby tak świetnie zapowiadającą się sławę utrwalić, zapewnić. Czeka mię praca szalona. 
 W Paryżu dostałem zaproszenie na koncert dobroczynny stowarzyszenia: l&rsquo;Association des artistes musiciens w Brukseli. Grałem tam tydzień temu, 14 kwietnia. Powodzenie miałem ogromne, krytyki bez wyjątku pochwalne, entuzjastyczne aż do przesady. Pieniędzy tam nie dostałem, ale natomiast stowarzyszenie ofiarowało mi ładną statuetkę z brązu z bardzo miłym nadpisem. Obecnie jestem już dobrze znany w Belgii i w każdej chwili mogę tam liczyć na powodzenie. 
 Ciekawym, jak się też tutaj jutrzejszy koncert powiedzie? Jestem trochę niezdr&oacute;w, zmęczony, a przy tym odwykłem od fortepian&oacute;w wiedeńskich, kt&oacute;re są bardzo liche. Zobaczymy! 
 Wkr&oacute;tce prześlę Ci wycinki z rozmaitych paryskich dziennik&oacute;w i z brukselskich. Napiszę prędko. Proszę o odpowiedź pod dawnym wiedeńskim adresem: Anastasius Gr&uuml;ngasse 40 Waehring bei Wien. 
 Co słychać? Czy pieniądze otrzymam? Ściskam Was i całuję z całego serca wszystkich 
 Ignacy ",
1221,['Ignacy Jan Paderewski'],['Helena Górska'],Wiedeń,,1888-04-29,1888-04-29,"Wiedeń, 29 kwietnia 1888 ",Do Heleny Górskiej," List drogiej Pani przyszedł właśnie w chwili, gdy zaniepokojony długim milczeniem pisałem telegram, chcąc go wysłać przez służącą. Dziękuję za poczciwą pamięć. Zbytecznym by było dodawać, że pragnąłbym trochę weselszych wieści niż te, kt&oacute;rymi mię Pani uraczyła. Co to wszystko znaczy? Czy pomimo danego słowa nie zdobędzie się Pani na odrobinę woli, rozsądku, na trochę charakteru, ażeby poprawić swe słabiuchne zdrowie? Wszak trochę starania, troskliwości o siebie i pamięci mogłoby złemu zaradzić. Proszę się poprawić, proszę jeść, pić na gwałt, leżeć ile się da, nie martwić się przeciwnościami życia, a wszystko dobrze będzie. Gdybym ja był w Paryżu, tobym już tak gderał a zrzędził, że Pani by mię słuchać musiała. 
 Zeszłej niedzieli grałem w Pradze. Miałem duże, nie mniejsze od brukselskiego powodzenie. Koncert S[aint]-S[a&euml;nsa], kt&oacute;ry obecnie rzeczywiście dobrze idzie, tak się podobał, że mię cztery razy wywołano, a po solowych numerach musiałem jeszcze grać nad program. Ze względu na to, iż wszyscy byli głodni, koncert bowiem rozpoczął się o 12, na 1,5 godz. przed obiadem, trzeba ten sukces uważać za bardzo niepośledni. &bdquo;Umelecka beseda&rdquo; urządzała na moją [cześć] nadzwyczajne zebranie, lecz nie mogłem się zostać na tę owacyjkę. 
 Bock był w Wiedniu i został umyślnie dla mnie całe 48 godzin, byle się tylko mnie doczekać. Natychmiast po koncercie, we fraku pojechałem na kolej i przybyłem na dwie minuty przed odejściem pociągu. B[ock] niezmiernie szczęśliwy z zobaczenia się ze mną. Obiecuje mi złote g&oacute;ry, a przede wszystkim urządzenie koncert&oacute;w w Berlinie z orkiestrą i na jego własne konto. Za warunek jednak stawia, ażebym do października miał w pogotowiu co najmniej jedno wielkie dzieło, naturalnie z orkiestrą. Koncert fortepianowy lub skrzypcowy &ndash; wszystko jedno &ndash; byleby to było wykonalnym. Co ja tu pocznę? Z koncertem skrzypcowym sam nie dam sobie rady, a do fortepianowego brak temat&oacute;w, a co gorsza &ndash; i odwagi. Trzeba się jednak wziąć, jak to m&oacute;wią, w kupę. Może się coś wyciśnie z tej pustej m&oacute;zgownicy. 
 Pragskich [ sic! ] dziennik&oacute;w jeszcze nie mam wszystkich, posyłam więc to, co się znajduje pod ręką. Od Chalot (&lt;Lynx&gt;) dostanę wkr&oacute;tce wszystkie paryskie i brukselskie krytyki i przyślę drogiej Pani do zbiorku. Dziś także posyłam przedruk korespondencji paryskiej do &bdquo;Czasu&rdquo;, wyjęty z &bdquo;Dziennika Polskiego&rdquo;. Ze stylu i... z treści domyślicie się Państwo, że ją znajoma nam napisała ręka. 
 Z Warszawy nic nie mam nowego. Gazety wspominały, że podobno Wieniawski ma zostać dyrektorem Konserwatorium, lecz nie wiem, czy temu można wierzyć. Noskowski daje koncert po koncercie i zyskuje pochwały nawet Bogusł[awskiego]. Barcewicz, zdaniem Kleczyńskiego, jest znakomitym &bdquo;kapelnikiem&rdquo; (wyraz ten przywiozłem ze Zlatej Prahy ), a zresztą, z gazet sądząc, wszystko po powodzi starym idzie torem. 
 Wczoraj spotkał mię zaszczyt nie lada. Oto pan Herman Wolf, wielki (?) agent od urządzania koncert&oacute;w, napisał do mnie niezmiernie uprzejmy list, oświadczając, iż jest na moje usługi. Człowiek ten nigdy do nikogo pierwszy się nie zgłasza. Pomimo to jednak nie oddam swych interes&oacute;w w jego ręce. Mam już innego Żyda i ten się bardzo o mnie troszczy. Kugel, o nim właśnie m&oacute;wię, zapowiedział mi, iż będę miał na pewno występy koncertowe w Gewandhausie, w Bremen, Hamburgu i Frankfurcie. Po Berlinie, a przed Belgią, Holandią i Paryżem, będzie mi to bardzo na rękę. We wszystkich tych miastach płacą przyzwoicie. 
 Ale, ale! Wszystkie pochlebne krytyki paryskie nie zrobiły mi tyle dobrego, ile zaszkodziła jedna wzmianka o ostatnim moim koncercie w &bdquo;M&eacute;n&eacute;strelu&rdquo;. Przedrukowało ją lipskie &bdquo;Wochenblatt&rdquo;, kładąc tylko nacisk na wytknięte wady i umieszczając obok entuzjastyczną ocenę występ&oacute;w d&rsquo;Alberta w Paryżu. Mniejsza o to! 
 Do pani Faucher przed dwoma dniami już napisałem. 
 Co u Państwa nowego? Na dwa listy nie miałem odpowiedzi. Proszę się tedy poprawić, a przede wszystkim być zdrową. 
 Uścisk serdeczny dla wszystkich 
 Ignacy 
 &nbsp; 
 [PS] Państwu Mickiewiczom, Schulzom, pani Stojowskiej i Zygmusiowi serdeczne ukłony. Ciapcię całuję z całego serca. ",
1222,['Ignacy Jan Paderewski'],['Jan Paderewski'],Wiedeń,,1888-06-04,1888-06-04,"Wiedeń, 4 czerwca 1888",Do Ojca," Drogi m&oacute;j Ojcze! 
 Jestem obecnie bardzo zajęty i niewiele mam czasu na pisanie. Z tego powodu nie miej mi za złe, że się na długi list nie zdobędę. Mam wykończyć w niedługim czasie dość długą kompozycję, a przy tym grywać muszę więcej niż kiedykolwiek, ponieważ już w jesieni wypadnie mi rozpocząć koncerta w Niemczech. Pracy wiele. Dzięki Bogu, że jakoś siły jeszcze dopisują. 
 Nowości u mnie żadnych. Po całych dniach siedzę w domu i mało kogo widuję. Z najbliższych mych projekt&oacute;w ten chyba tylko Cię obejdzie, że w lipcu zamierzam przyjechać do kraju. Najprz&oacute;d pojadę do Berlina, do mego wydawcy Bocka, i tam zabawię przeszło dwa tygodnie. Następnie 21 lipca muszę być na weselu Henryka Kerntopfa w Warszawie. Stamtąd przyjadę do Was i p&oacute;źniej chciałbym odwiedzić z Fredziem staruszkę Babkę. Koszt to ogromny &ndash; za wielki, jak na obecne moje środki, ale się to staruszce należy. Cieszę się bardzo, że Was niedługo obaczę. 
 Jednocześnie z tym listem wysyłam do Połonnego list rekomendowany z krytykami niekt&oacute;rych dziennik&oacute;w. Boję się, by w zwyczajnym liście nie zaginęły. Są to tylko wyjątki z krytyk gł&oacute;wniejszych. Wszystkiego nie mogę Ci posłać, bo zbyt wielka byłaby paczka i musiałoby to p&oacute;jść do cenzury, naturalnie na wieczne czasy. 
 Wkr&oacute;tce zn&oacute;w napiszę, teraz całuję Was, moi drodzy, od serca 
 Ignacy 
 &nbsp; 
 [PS] Fredziusia mi uściskaj. ",
1223,['Ignacy Jan Paderewski'],['Helena Górska'],Wiedeń,,1888-06-06,1888-06-06,"Wiedeń, 6 czerwca [18]88",Do Heleny Górskiej," Przed dwoma dniami z trudem i mozołem skończyłem pierwszą część Koncertu . Czy się udała, nie moja rzecz o tym sądzić, jestem jednak z niej względnie zadowolony, bo forma dobra, symfoniczna, a muzyka wcale porządna. Są tam i długie Tutti , jest i kadencja &ndash; słowem, wielka awantura. Pisałem partię fortepianową wraz ze szkicem orkiestrowym, to jest w czterech liniach dość ciasno, a jednak wyszło z tego 35 stronnic. 
 Fortepian dość efektownie traktowany, ale co to będzie z orkiestrą? Obecnie wszakże nie to mię niepokoi. Szukam pomysł&oacute;w do finału i nic porządnego znaleźć nie mogę. Jeżeli u takich mistrz&oacute;w jak Beethoven, Schumann i Mendelssohn finały fortepianowych koncert&oacute;w są w stosunku do pierwszych części słabsze znacznie, to czeg&oacute;ż ja się mam spodziewać? Przyznaję, że mi chwilami brak odwagi do pisania ostatniej części, Andante p&oacute;jdzie łatwiej. Wezmę kt&oacute;ry z dawnych temat&oacute;w i kwita. Aj! Co to będzie? W każdym razie koncert być musi, choćby na pociechę dla poczciwego Chevrier[a]. 
 Nie uwierzycie, jak mię ucieszył ten świstek z krytykami. Nie dla krytyk. Ale ta pamięć Ch[alota] i starania o przyszłość były dla mnie dowodem, że na tego człowieka liczyć można. Wszak niewielu jest takich. Pan Chalot przysyła mi co tydzień dwie krytyki, z tego powodu dotychczas nie mam ani połowy tego, o co prosiłem. Zapewne wszystkiego się nie doczekam. Jutro wysyłam Pani wszystkie brukselskie, praskie i paryskie krytyki. O wielki artykuł Kl[eczyńskiego] bardzo bym prosił. To tak przyjemnie czasami poczytać głupstwa. 
 Co tam z procesem słychać? Jak się Wam wiedzie? Rzadko tak miewam od Państwa wiadomości. Sam wprawdzie pisuję nieczęsto, ale ja nie mam nic do doniesienia, po całych dniach siedzę w domu i pracuję 10, a często i 12 godzin dziennie. Wątpię, czy przyszła zima będzie dla mnie tak pomyślną jak przeszła, lecz muszę się o to starać. Chciałbym ustalić tak pięknie rozpoczętą reputację, choć to ciężkie, a jak na moje lata, już prawie niemożliwe. Uczę się obecnie Etud&oacute;w Chopina, Fantazji Schumanna, nowej Rapsodii Liszta i kilku drobiazg&oacute;w. Trudno grać i komponować jednocześnie. 
 Nieprędko zn&oacute;w napiszę. Chyba że znajdę coś dobrego na finał. Pozdrawiam Was z całego serca 
 Ignacy 
 &nbsp; 
 [PS] Stojowskim, Mickiewiczom i Schulz[om] ukłony łączę.&nbsp; ",
1224,['Ignacy Jan Paderewski'],['Jan Paderewski'],Wiedeń,,1888-06-08,1888-06-08,"Wiedeń, 8 czerwca 1888",Do Ojca," Drogi Ojcze! 
 Wczoraj pisałem. Dziś nie mam nic do doniesienia, przesyłam więc tylko wszystkie te szpargały, kt&oacute;re Ci zapewne sprawią nieco przyjemności, i dołączam serdeczne dla Was wszystkich uściski. 
 Ignacy ",
1225,['Ignacy Jan Paderewski'],"['Helena Górska', 'Władysław Górski']",Wiedeń,,1888-06-29,1888-06-29,"Wiedeń, 29 czerwca 1888",Do Heleny i Władysława Górskich," No! Jakoś się wytłumaczyłem. Wczoraj wieczorem Finale zostało skończone. Miałem z nim wiele troski i mozołu. Nic jeszcze nie pisałem z taką trudnością, a chwilami i zniechęceniem. Przez całe dziesięć dni nie przybyło do przer&oacute;bki ani jednej nuty, tymczasem od niedzieli wszystko tak nagle poczęło posuwać się naprz&oacute;d, że do wczorajszego wieczoru mogłem pisać prawie bez przerwy i z rzeczywistą przyjemnością. Nie wiem, jak się to Wam podoba &ndash; może nie bardzo. Co do mnie, to jestem jeszcze zbyt świeżo pod wpływem przebytych boleści, bym nie przywiązywał szczeg&oacute;lnej wartości do swego ostatniego dziecięcia. Mnie się to podoba, bo dobrze brzmi, bo trochę swojskie, bo tak płynie gwałtownie, a buńczucznie jak tatrzańska siklawa. 
 Przykro mi tylko, że nie Wy pierwsi usłyszeliście to dziełko. Ci, kt&oacute;rym to przegrywałem, są zachwyceni i przepowiadają koncertowi &bdquo;sensationellen Erfolg&rdquo;, ale kto to wiedzieć może? Andante jeszcze nierozpoczęte, a od niego wiele zależy. Co zaś do instrumentacji, to już teraz omdlewam na myśl, ile mi ona sprawi trudności, zgotuje rozczarowania i zawod&oacute;w. Aż strach wyobrazić sobie te 170&ndash;180 stronnic partytury, kt&oacute;re mam przed zimą wykończyć i oddać do druku. 
 Od jutra zabieram się do pisania brakującej części. Pisało mi się tu wcale dobrze, może więc i bogi pozwolą, że się i reszta dopisze. 
 Projekt&oacute;w do tej chwili nie mam żadnych. Nie wiem, czy pojadę do kraju, czy będę w Berlinie, czy gdzie indziej. Chcę tylko na gwałt skończyć pracę, a wtedy umieszczę się gdzieś blisko jakiejś choćby podłej orkiestry i zacznę instrumentację. 
 A co Państwo zamierzacie porabiać w lecie? Napiszcie mi co najprędzej tutaj, ażebym wiedział, dokąd mam adresować listy. Wczoraj wyczytałem w &bdquo;K[urierze] W[arszawskim]&rdquo; małą wzmianeczkę, kt&oacute;rą ze względu na wspomnienie o Dziutusiu przesyłam obecnie. To zasługa poczciwych Kerntopf&oacute;w, że nas po pamiętnej &bdquo;restauracji&rdquo; nieco zrehabilitowano w oczach niekt&oacute;rych przyjaci&oacute;ł. 
 Jestem trochę znużony i wyczerpany. Myśli się nie kleją. Nie wiem, co mam pisać. Darujcie i bywajcie zdrowi 
 Wasz Ignacy ",
1226,['Ignacy Jan Paderewski'],['Helena Górska'],Berlin,,1888-08-23,1888-08-23,"Berlin, 23 sierpnia [18]88",Do Heleny Górskiej," Od paru tygodni jestem już w Berlinie, ale dotychczas nie mogłem się zdobyć na napisanie do drogich Państwa. Mieszkałem u Bocka, gdzie mię nader gościnnie i mile przyjmowano, ale też i na nic nie dawano czasu. Ciągłe obiady z gośćmi, przechadzki, wsp&oacute;lne wizyty u przer&oacute;żnych znajomych, wreszcie szachy, w kt&oacute;re Boczek namiętnie grywa &ndash; wszystko to razem nie pozwalało mi ani na chwilę swobody. Z początku wypoczywałem, bawiłem się, w końcu taka mię za pracą napadła tęsknota, żem się bez ceremonii wyni&oacute;sł na dawne mieszkanie ku wielkiemu zmartwieniu Bock&oacute;w i obecnie pocę się nad Andante . Szelmostwo! Trudne do zrobienia. W braku lepszego wziąłem stary temat, bo bardzo jest wdzięczny, lecz jak się z tej biedy wytłumaczę &ndash; bogowie chyba wiedzą. A koncert musi być, i to prędko. 3 października ma go grać w Gewandhausie Essipowa, możecie więc sobie wyobrazić, z jakim strachem i niepewnością przystąpię do instrumentacji. 
 Myślałem tutaj najprz&oacute;d udać się po pomoc i radę do swego dawnego &bdquo;profesora&rdquo; Urbana, lecz by mi się on nie na wiele przydał, a prędzej by zaszkodził. W razie rzeczywistego powodzenia koncertu całe Niemcy artystyczne wiedziałyby, że koncert pisany na wsp&oacute;łkę, że ja mam ledwie połowę zasługi itd. Sam zaś nie mam do siebie wielkiego zaufania, zwłaszcza że czasu do namysłu jest niewiele, a pracować szybko nie jestem w stanie. 
 Co zrobić? Zdaje mi się, że najpraktyczniej by było przyjechać do Paryża i tam udać się do kogo po pomoc i wskaz&oacute;wki. Nie bardzo to zaszczytne dla kompozytora, lecz nie ma innej rady. Mendelssohn, Schumann, ba! nawet Liszt nie pogardzali w początkach pomocą doświadczeńszych muzyk&oacute;w, a c&oacute;ż dopiero ja, domorosły kompozytor?... Prawdopodobnie też tak uczynię. 
 W początkach sierpnia przywędruję do Was i Dziutuś musi mi kogoś wynaleźć, jakąś instrumentatorską mamkę, i to taką, kt&oacute;ra by jak najmniej m&oacute;wiła. Ten ostatni warunek posiada w wysokim stopniu Lalo, lecz czy on będzie w Paryżu? No! Co prawda to ze smyczkami Dziutuś nie gorzej od niego m&oacute;głby się załatwić, tylko Dziutuś zmęczony i chciałby trochę odpocząć, a mnie bodajby pan Maes byłby niezmiernie pomocny. Proszę tedy o radę, a przede wszystkim o kilka sł&oacute;w natychmiastowej odpowiedzi, bo ja właściwie nie wiem, czy jesteście i będziecie w Paryżu, czy też m&oacute;j list będzie Was szukał po wybrzeżach morskich. Jeżeli więc jesteście w Paryżu, to zr&oacute;bcie mi, jak m&oacute;wił niegdyś Ciap, &bdquo;tą przyjemność&rdquo; i odpiszcie co najrychlej. Adres m&oacute;j: Thurmstrasse N2, Berlin. 
 Chciałbym o r&oacute;żnych r&oacute;żnościach obszernie się rozpisać, lecz doprawdy nie mam czasu, a znużony jestem haniebnie. Wkr&oacute;tce zn&oacute;w napiszę, nb. jeżeli będę wiedział dokąd. Tymczasem pozdrawiam Was, moi drodzy, najserdeczniej i... daj Boże... do widzenia 
 Ignacy 
 &nbsp; 
 [PS] W razie gdyby Wam m&oacute;j zamiar przypadł do smaku, prosiłbym o zachowanie go w tajemnicy. Chcę być w Paryżu incognito , inaczej nie miałbym możności pracowania. ",
1228,['Ignacy Jan Paderewski'],['Helena Górska'],Wiedeń,,1888-09-23,1888-09-23,"[Wiedeń, po 23 września 1888] ",Do Heleny Górskiej," Chciałem do Ciebie wczoraj jeszcze napisać, alem nie zastał ani atramentu, ani pi&oacute;ra, ani nawet papieru, nogi zaś tak były zmęczone, żem do miasta nie m&oacute;gł wyruszyć. Otrzymasz to pisemko o dzień p&oacute;źniej, a może też ono przyjdzie jak raz na czas. 
 Ty wiesz, co Ci powiedzieć mogę i zamierzam &ndash; domyślasz się z pewnością... Chcę wyrazić Ci z głębi duszy całą niezmierzoną wdzięczność moją za to szczęście, kt&oacute;regom doznał przy Tobie, i za to, kt&oacute;re widziałem w oczach Twoich. To nie duma, nie pycha, to nie ta małostkowa, marna ambicja, jaką się najczęściej śr&oacute;d ludzi spotyka &ndash; nie! To tylko wysokie zadowolenie z dobrze spędzonego życia kawałka. Pracowałem przy Tobie lekko i swobodnie jak nigdy może, byłem szczęśliwy i Tyś nią była, a choć cały ten kr&oacute;tki, najkr&oacute;tszy z miesięcy obojgu nam zar&oacute;wno najmilszym się wydał, to jednak mnie się zdaje, że tylko ja jeden Tobie i Bogu za to dziękować winienem. Dziękuję Ci też, dziękuję całym, bez granic Cię kochającym sercem. 
 Czy wiesz, że tym razem wyjechałem z mniejszym niż zwykle smutkiem? Dlaczego? Byłem o Ciebie spokojniejszym i jestem nim nawet w tej chwili. Nie zawiedź mej wiary, najdroższa, dbaj o swe siły i zdrowie, a także pamiętaj o tym, że ten m&oacute;j koncert to furda i że Tobie nasza sztuka wiele, a przynajmniej kilka nier&oacute;wnie piękniejszych dzieł zawdzięczać może. Jeżeli więc kiedykolwiek przyjdzie Ci ochota zaziębić się lub zakatarzyć, to wspomnij o tym &ndash; może Cię to powstrzyma. 
 Z wykonania koncertu w L[ipsku] nic nie będzie. Rzeczywiście za p&oacute;źno. Pozmieniałem tam sporo rzeczy, w obu częściach, toteż dziś, gdym to zani&oacute;sł L[eszetycki]m, E[ssipowa] powiedziała mi, że nie odważa się na zagranie po parudniowej nauce. Mniejsza o to! Ona zagra to o 3 tygodnie p&oacute;źniej w Berlinie, ku wielkiemu niezadowoleniu L[eszetyckiego], kt&oacute;ry, o ile uważam, bardzo mi tego dziecka zazdrości, a jeszcze bardziej boleje nad tym, że mu nie dałem możności wmieszać się do tej roboty. On by wiele dał za to, gdyby m&oacute;gł ludziom powiedzieć: poprawiłem to i owo. 
 W domu zastałem już list od mojego agenta K[ugela]. Mam grać 7 listopada w Peszcie &ndash; trzy razy z rzędu &ndash; za 500 gul[den&oacute;w] i mogę być wolnym po 6 dniach. Nie są to złote g&oacute;ry, ale zawsze coś, jak na początek, nawet wiele. Poza tym mam grać w Pradze, Br&uuml;nn i Graz[u] itp. Możesz sobie wyobrazić, jaka praca mię czeka. Dziś już grałem 5 godzin. Palce haniebne. 
 Napisz do mnie, Helenko, napisz i wierz, że Cię serdecznie, bezmiernie kocham. A bądź zdrową 
 Tw&oacute;j 
 &nbsp; 
 [PS 1.] Cioci i Ciapci Dia. 
 C&hellip; nie chcę, nie! 
 [PS 2.] Ks[ięciu] przyślę wkr&oacute;tce paltot &ndash; nie kupuj mu nowego. ",
1227,['Ignacy Jan Paderewski'],"['Helena Górska', 'Władysław Górski']",Wiedeń,,1888-09-23,1888-09-23,"Wiedeń, 23 września [18]88",Do Heleny i Władysława Górskich," Drodzy moi, 
 chciałem, proszę Państwa, oto tak, tego, na przykład napisać, dajmy na to, list w realno-romantycznym stylu. Myślałem o nim, układałem go w tym, jakże się to tam nazywa, zaraz! hm, hm... no układałem w głowie, już miałem gotową prawie całą tego, na przykład stronnicę, aż tu zjawia się, nie przymierzając, jak to m&oacute;wią, katar, ale to taki, taki, proszę Państwa, że, że daję słowo, że... No i c&oacute;ż z tego? A no c&oacute;ż, katar wlazł we mnie, ja wlazłem we flanelkę i dziś jest już lepiej, ale, proszę Państwa, to takie realne&hellip; Aaaa!&hellip; realne!&hellip; no to zupełnie co innego. 
 Ot&oacute;ż to &bdquo;zupełnie co innego&rdquo; zdaje mi [się] rzeczywiście realno-romantycznym, ponieważ chcę powiedzieć, że dajmy na to ten pisarz niemiecki, no ten, już Państwo wiedzą, no, jak on, aha, zaraz, hm!... Lessing napisał o kim to? Aha, o zającu, że mu przyjemniej łapać, niż jeść. Nie! Zdaje się, że to nie tak on powiedział. Ale to wszystko jedno! Ja bo myślę, że ta realna &ndash; romantyczność, kt&oacute;rej ojcem &ndash; jak wiadomo &ndash; był Flaubert, a dziećmi Paweł i Wirginia oraz Edward z Kunegundą, u mnie objawia się, właśnie ta romantyczność, w ten spos&oacute;b, że, proszę Państwa, myślę o tym zającu, o moim koncercie, i por&oacute;wnywam go do Lessinga, i widzę, że to święta prawda, że i mnie na przykład o wiele przyjemniej łapać, niż jeść. 
 Nie wiem, czy mnie Państwo rozumieją, bo to mi czasem, na przykład tego, dajmy na to, zabraknie wyrazu i nie mogę się wysłowić, ale Ciocia to mię na pewno pojmuje i Państwu wszystko wytłumaczy. Bo to ja, proszę Państwa, chciałem powiedzieć, że tego, że rzeczywiście było mi bez por&oacute;wnania przyjemniej pisać, aniżeli nie pisać. Chociaż zdaje się, że tego trzeba będzie jeszcze popisać, bo ta taka, proszę Państwa, partytura nie dość ma rozkoszne ciałko z powodu oł&oacute;wka, a tego, tego kontrabasy, to nie wydają mi się dosyć lubieżne. Ale to się naprawi. Pokazywałem już tu kilku osobom i bardzo im się wszystko podobało, powiedziano mi, że to właśnie jest w prawdziwym realno-romantycznym stylu. 
 Co do zagrania w Lipsku, to już jest, proszę Państwa, za p&oacute;źno, ale za to w Berlinie to się może uda. Oto tego to pewno Państwo nie zrozumieją, bo to ja tego, dajmy na to, zanadto się prosto wyraziłem. 
 Maluję teraz (chciałem powiedzieć &bdquo;gram&rdquo;) po całych dniach, bo tam się wkr&oacute;tce rozpoczną występy, a jeszcze nie wszystko mam, że tak powiem, wykończone. Więc też, proszę Państwa, czy jest światło, czy nie ma, to ja sobie wciąż maluję (chciałem powiedzieć: gram). 
 Poczciwy Loluś wypowiedział prawie wszystkie myśli moje, c&oacute;ż ja mam do powiedzenia, sam, we własnej, nieco jaśniejszej mowie? A c&oacute;ż, chyba powt&oacute;rzę tylko, że mi się okropnie przyjemnie w Paryżu pisało, żem tam się doskonale bawił (nawet bez Lolusia) i że tu mi dość markotno, bom się bardzo był przyzwyczaił do paryskiego życia.&nbsp; 
 Wyobraźcie sobie, żem wczoraj zapytał moją str&oacute;żkę po francusku s&rsquo;il n&rsquo;y a pas de lettre de l&rsquo;Am&eacute;rique ?. Przyzwyczajenie! Ale też ja i w istocie rad bym wiedzieć, co z tymi dolarami słychać, czy już je niosą i czy składy na nie wynajęto. Proszę mi o tym donieść, i to jak można najprędzej, gdyż w razie jakiegoś zawodu mam dla Dziutusia nader korzystny &bdquo;interes&rdquo;. Mianowicie trzeba zrobić ogłoszenia (ach! biedna Pani Heleno!), i to ogłoszenia tej treści: 
 &nbsp; 
 Osoby 
 spodziewające się słabości (kompozytorskiej) znajdą troskliwą opiekę, opatrunek i pomoc u akusz[era] Wł[adysława] G&oacute;rskiego itd. Do tego ogłoszenia ja dołączę 
 Podziękowanie. (Składa niniejszym) itd. za pomoc przy odbywaniu słabości. 
 &nbsp; 
 C&oacute;ż? Wielka, genialna myśl, kt&oacute;rej ja sam wydziwić się nie mogę. Interes złoty, kokosowy! Dziutuś może zarobić kupę złota, bo to najprz&oacute;d przyjedzie z Krakowa Żel[eński] i przywiezie od brata serek; posiedzi, zje go sam, no i... wstydziłbyś się Pan (powiada droga Ciocia) zawsze to mieć na myśli, zamiast od rana do nocy Pana Boga chwalić. Dobrze, dobrze, już Go tam chwalę, jak mogę, c&oacute;ż, kiedy mi przeszkadzają! Dziś na przykład właśnie podczas takiej najuroczystszej chwili przychodzi listonosz i każe mi płacić 66 frank&oacute;w panu Chalot od Lynxa za dostarczone krytyki, do kt&oacute;rego ja w czwartek jeszcze czy też w piątek pisałem, że mu tak dużo nie mogę być winnym. C&oacute;ż robić? Loluś to by może listonosza przekonał &ndash; ja nie mogłem, zapłaciłem więc z ciężkim westchnieniem, ale już do samego wieczora chwalić Boga nie mogłem. 
 Ale ja tu baję, a ani myślę zapytać drogich Państwa o zdrowie Wasze. Czekam na parę sł&oacute;w wiadomości z niewysłowionym upragnieniem, pozdrawiam Was wszystkich najserdeczniej i raz jeszcze dziękuję za te miłe i drogie mej pamięci chwile, kt&oacute;re u Was spędziłem. 
 Ignacy 
 &nbsp; 
 [PS] Cioci rączki proszę ucałować, Ciapci oba policzki. Jakże tam z jego lataniem? ",
1229,['Ignacy Jan Paderewski'],['Helena Górska'],Wiedeń,,1888-10-06,1888-10-06,"Wiedeń, 6 października [18]88",Do Heleny Górskiej," Zesłało mi niebo gości: Schlosser&oacute;w z Paryża i Muhme z Berlina wraz z Martą. Wszystkim tym przedstawicielom dwu wrogo dla siebie usposobionych stolic ucieszyłem się serdecznie, ale też ta uciecha nie pozwoliła mi wcale pracować w przeciągu trzech dni. A tu jak na złość przyszło zaproszenie z Brukseli na dwa koncerty &bdquo;muzyki poufnej&rdquo; (podoba mi się to słowo), kt&oacute;re się mają odbyć 3 i 5 listopada i na kt&oacute;re muszę przygotować dwa nowe numery zbiorowe, wczoraj zaś otrzymałem r&oacute;wnież zaproszenie od &bdquo;Umeleckiej Besedy&rdquo; ze Zlatej Prahy na koncert z orkiestrą, kt&oacute;rego data nie jest jeszcze oznaczoną. Partyturę trzeba przepisać, roboty moc straszna. Chwała Bogu, że już nie mam gości. 
 Przepraszam za pośpiech w pisaniu, ale za chwilę przyjdzie m&oacute;j profesor niemieckiego, a chciałbym, żeby te parę sł&oacute;wek odeszło dziś jeszcze. 
 Jak zdrowie Pani i Ciapciusia? Co porabia Ciocia i Dziutuś? 
 Proszę o listy. Uścisk dłoni najserdeczniejszy 
 Ignacy ",
1230,['Ignacy Jan Paderewski'],['Helena Górska'],Wiedeń,,1888-10-22,1888-10-22,"Wiedeń, 22 paździer[nika] [18]88",Do Heleny Górskiej," Przez bardzo długi czas nie otrzymywałem od Was wiadomości. Przypisywałem to przygotowaniom do przyjęcia zamorskiej ptaszyny, wreszcie przyjazdowi jej, i nie myliłem [się], ale mimo to było mi smutno i niepokoiłem się niezmiernie. Gdyby nie dzisiejsze, kr&oacute;tkie pisemko drogiej Pani, tobym już wystraszył Was telegramem. 
 U mnie nic nowego. Przepisuję ja fortepianową partię koncertu, kopista przepisuje orkiestrowe głosy i tym sposobem przygotawiamy [sic!] się do pr&oacute;by orkiestrowej, kt&oacute;ra ma się odbyć w sobotę, a za kt&oacute;rą poczciwy Bock zapłaci. Ciekawym bardzo, jak ona wypadnie. Oby tylko niewiele wypadło zmienić. Przepisywaniem i ustawicznym, od paru miesięcy, ślęczeniem nad tym koncertem obrzydziłem go sobie zupełnie. Teraz mi się już on wcale nie podoba. Chciałbym się zabrać do czegoś nowego. Chciałbym albo koncert skrzypcowy wykończyć, albo też trio napisać, a tu czasu nie ma ani chwili. 30 [października] wyjeżdżam do Brukseli i Antwerpii na dwa koncerty (na kt&oacute;re, między nami m&oacute;wiąc, wcale nie jestem przygotowany): 10 [listopada] gram w Pradze w Deutscher Kammer Musik Verein, 16 zaś i 19 [listopada] w Peszcie. Nie wiem, jak to się wszystko powiedzie, boję się fiasco , gdyż podczas pisania zaniedbałem grę, a czasu było za mało, by to naprawić. Zależy mi jednak tyle na powodzeniu! Pragnąłbym tylko dorobić się niewielkiej chociażby sumki, ażeby p&oacute;źniej zaprzestać popis&oacute;w publicznych i poświęcić się wyłącznie kompozycji. Bębnienie gam i etud&oacute;w obrzydło mi. 
 Na koncercie w Gewandhausie grała Essipowa małe wariacyjki. Podobały się podobno &ndash; tak przynajmniej sądzę z kilku gazet, kt&oacute;re sobie tu wyszukałem. Za to berlińskie krytyki bardzo mię przez nogę uraczyły (ma to znaczyć: utraktowały). Legendę nazwano ein langweiliges St&uuml;ck , a o Wariacyjkach parę wyraz&oacute;w suchej wzmianki, a ani słowa pochwały. Bock chce koniecznie, bym grał tej zimy w Berlinie. Co to będzie? Jak mię tam nielitościwie zerżną. Od Giacomellego nie mam ani sł&oacute;wka. Zdaje się, iż z tych wszystkich obiecanek nic nie będzie. 
 Przed paru dniami czytałem w kawiarni &bdquo;Kurierka&rdquo; i wyczytałem tam sążnisty przekład artykułu Muzycy warszawscy , zamieszczonego w jakimś berlińskim dzienniku. Od kog&oacute;ż tedy zaczęto? Oto... od Strobla. Jest on największym pedagogiem w świecie, wykształcił setki fortepianist&oacute;w, kt&oacute;rzy zdumiewają obie p&oacute;łkule (mnie tam nie ma). Napisał nieocenione etudy, a wreszcie jest dyrektorem konserwatorium. Po nim idzie Noskowski, kt&oacute;rego mają podobno wszyscy znać w Berlinie, a kt&oacute;rego utwory stanowią epokę w sztuce polskiej itd. Następnie jest kr&oacute;ciutka wzmianka o Michał[owskim], Szlecerze i... Kleczyńskim. W końcu Stradyota podniesioną zostaje do wysokości genialnego dzieła. O Barcewiczu i o nas nie ma ani sł&oacute;wka. Redakcja od siebie robi przypisek, w kt&oacute;rym zwraca uwagę na to, że są w artykule owym pewne niedokładności &ndash; ale w og&oacute;le jest wielka znajomość rzeczy, gdyż &bdquo;wszyscy wymienieni muzycy przedstawiają godnie naszą sztukę wobec zagranicy&rdquo;. Nieczęsto się tak śmiałem jak podczas czytania owego artykułu. Kto go napisał? Widocznie Lolusi&oacute;w nie brak na bożym świecie. 
 Co u Was dobrego słychać? Jak zdrowie Pani? Proszę się szanować, proszę częściej pisać i przyjąć proszę pokorne łapek ucałowanie. 
 Dziutusia i Ciapcia serdecznie ściskam. Cioci plackiem do n&oacute;g upadam. 
 Ignacy ",
1231,['Ignacy Jan Paderewski'],['Helena Górska'],Kolonia,,1888-11-01,1888-11-01,"Kolonia, 1 listopada [18]88",Do Heleny Górskiej," Za chwilę pociąg odchodzi, piszę więc w pośpiechu. Jadę do Brukseli i Antwerpii na dwa koncerty i, niestety, stamtąd muszę już 6 [listopada] wyruszyć na powr&oacute;t do Wiednia. Chciałem Wam zrobić niespodziankę, a sobie uciechę, i zamierzałem choć na 24 godziny zawitać do Paryża. Tymczasem Opatrzność w postaci Kugela inaczej zrządziła. Pierwszy koncert w Pradze zostaje odłożonym do 12 [listopada], a to z powodu koncertu Lucci, kt&oacute;ry się ma odbyć 10 [listopada], a w kt&oacute;rym ja mam przyjąć udział. Orkiestra i 200 gulden&oacute;w za występ, a gł&oacute;wnie Kugel, kt&oacute;ry się rzeczywiście gorąco do moich spraw zabiera, wszystko to razem zniewoliło mię do przyjęcia tego koncertu. Ma to być korzystne. Ja wiem jednak tyle tylko, że mię ta gwałtowna kampania okrutnie wyczerpie. W tym miesiącu 8, a w początku grudnia 3 &ndash; razem 11 koncert&oacute;w, do kt&oacute;rych nie jestem wcale przygotowanym &ndash; toć to strach. 
 W niedzielę spotkał mię zaszczyt i radość niemała. Richter, wielki dyrygent wagnerzysta, słyszał koncert, przeglądał partytury i zaraz po pierwszej części zaprosił E[ssipową], by to grała w Koncercie Philharmonicznym. Mnie to wprawdzie zaproponował, ale dla dobra dzieła odm&oacute;wiłem wręcz. Tak tedy w styczniu dostąpię jednego z największych zaszczyt&oacute;w, jakie niestarego, a zwłaszcza zagranicznego kompozytora w Wiedniu i Niemczech spotkać mogą. Pytałem się, czy nie będzie potrzebną, przed pr&oacute;bami gł&oacute;wnymi, jedna wstępna. Alles ist vorz&uuml;glich. Sie k&ouml;nnen sich auf mich verlassen. Das Werk ist wundersch&ouml;n. Sie sprechen Ihre eigene Sprache . Dzielę się z Wami tą miłą wiadomością i jeszcze raz Dziutusiowi dziękuję za jego poczciwą przyjazną pomoc. 
 Adres m&oacute;j w Brukseli: chez Mr. Elkan. Avenue Louise, 57 . Uścisk serdeczny wszystkim. 
 Ignacy 
 &nbsp; 
 [PS] Gram w sobotę w Br[ukseli], w poniedziałek w Antwerpii. ",
1232,['Ignacy Jan Paderewski'],['Helena Górska'],Wiedeń,,1888-11-03,1888-11-03,"[Wiedeń, przed 3 listopada 1888]",Do Heleny Górskiej," Co Ci się, Helenko, stało? Czy to zn&oacute;w Ciocia poradziła Ci, ażebyś przestała do mnie pisywać i dała mi tym poznać, że mało dbasz o moje listy? Czy też może ja popełniłem w swych bazgraninkach jakieś rzetelne głupstwo, kt&oacute;re Cię zabolało? Nie wiem, po co i z jakiej właściwie przyczyny ta nowa troska na mnie spada, lecz za to wiem, bo czuję to, że mi obecnie źle bardzo. Nie mam sobie nic do wyrzucenia &ndash; może to jedyna ulga w smutku. 
 Do niczego Ciebie przymuszać nie mogę &ndash; narzekać nie mam prawa &ndash; ale mi tęsknić za Tobą wolno, kochać Cię, pragnąć uścisku Twego. Jeżeli jednak i to Ci ciąży, to mi przynajmniej powiedz szczerze &ndash; pisać nie przestanę, ale męczyć Cię zapewnieniami uczuć, kt&oacute;rym Ty mało dajesz wiary, nie będę. Ostatni Tw&oacute;j list niedobry był, Helenko, zmartwił mię i tak żywo przypomniał ten zeszłoroczny, ostatni w Strasburgu. Nie mam do Ciebie żalu, ale mi smutno, bardzo smutno. 
 Pytasz się mnie, czego się uczę. Morduję się nad Fantazją Schum[anna] i Chop[ina], nad tym nokturnem, kt&oacute;ry w Paryżu tak się ślicznie nie udawał, opr&oacute;cz tego przygotawiam parę drobnostek. Koncert Beet[hovena] no! I dwa tria do Brukseli. Nad własnym koncertem r&oacute;wnież się męczyć muszę, bo i znaki trzeba popisać, partyturę uporządkować i głosy poprawić. Przepisują je obecnie kopiści z wielkim kosztem i pośpiechem. Jeżeli jednak mam być gadatliwym, i to szczerze, to Ci powiem, że do niczego nie mam ochoty. Te wszystkie zaproszenia, zamiast mię cieszyć, napełniają mię tylko trwogą... M&oacute;w, co chcesz, szczęście raz tylko tak serdecznie uśmiechnąć się może jak w tym roku. Na przyszły rok nic mnie dobrego nie spotka. Zaczną się fiasca i zawody, ku wielkiej uciesze warszawskich przyjaci&oacute;ł. B&oacute;g z nimi. Tylko Ty bądź zdrową i kochaj mię troszkę, a ja przy Tobie o wszystkich b&oacute;lach zapomnieć potrafię. 
 Kocham Cię bardzo 
 Tw&oacute;j 
 &nbsp; 
 [PS] Pal listy! Musisz ich mieć przynajmniej 3 razy tyle co ja Twoich.&nbsp; ",
1233,['Ignacy Jan Paderewski'],['Jan Paderewski'],Praga,,1888-11-12,1888-11-12,"[Praga, 12 listopada 1888]",Do Ojca," Drogi m&oacute;j Ojcze! 
 Nie bierz mi za złe, że tak rzadko i kr&oacute;tko do Ciebie teraz pisuję. Pracy mam strasznie wiele, a zajęcie moje tego jest rodzaju, że o chwilę spokoju &ndash; wolną od wzruszeń, od przedkoncertowej obawy &ndash; bardzo trudno. Wkr&oacute;tce po otrzymaniu Twego listu wraz z dopiskiem Fredzia, kt&oacute;ry mię ucieszył niezmiernie, musiałem wyjechać do Belgii. Grałem 3 [listopada] w Brukseli, 5 [listopada] w Antwerpii, wszędzie ze znacznym powodzeniem, a w zeszłą sobotę grałem zn&oacute;w w Wiedniu, w wielkiej sali z orkiestrą. Poszczęściło mi się bardzo, miałem też ogromne, nadspodziewane powodzenie. 
 Dziś gram w Pradze czeskiej, pojutrze w Budapeszcie, 19 [listopada] drugi m&oacute;j koncert tamże, a potem muszę na kilka dni pojechać zn&oacute;w do Wiednia, ażeby w spokoju przygotować się do 3 koncert&oacute;w znowu w Belgii, z kt&oacute;rych 2 w Brukseli, a trzeci w Li&egrave;ge. Płacą mi tam dobrze, mam tam ustaloną, bez przesady m&oacute;wiąc, pierwszorzędną sławę. Gdyby nie koszta podr&oacute;ży, kt&oacute;re prawie połowę pochłaniają zarobku, tobym w ciągu paru miesięcy m&oacute;gł spłacić długi i jeszcze by mi się coś zostało do podziału z Wami. B&oacute;g jednak łaskaw, może z Jego pomocą uda mi się dopiąć celu. 
 Obecnie na los uskarżać się nie mogę, mam szczęście. Daj Boże, ażeby ono długo potrwało i żebym umiał z niego skorzystać. Przed świętami przyślę Ci zn&oacute;w trochę grosza. Z Wiednia wkr&oacute;tce napiszę. 
 Bywajcie mi zdrowi wszyscy. Całuję Was i ściskam z całego serca 
 Ignacy 
 &nbsp; 
 [PS] Fredziusia proszę mi uściskać. Czy Antosia nic a nic o sobie nie donosi? ",
1234,['Ignacy Jan Paderewski'],['Helena Górska'],Wiedeń,,1888-12-15,1888-12-15,"[Wiedeń, przed 15 grudnia 1888]",Do Heleny Górskiej," Jedyna moja! Byłem zły i smutny, bom w ciągu dziesięciu dni anim jednego od Ciebie nie otrzymał listu, sam zaś pisałem trzy razy. Dziś przyszło Twoje pisemko drogie i złość ustąpiła, rozproszyła [się], ale natomiast jak się wzm&oacute;gł m&oacute;j smutek! Jak ja dziś gorzko nad Twoją, nad naszą dolą płakałem! Skarbie m&oacute;j, szczęście moje &ndash; to nie są słowa pociechy &ndash; nie! To prawda święta, że Cię kocham bez miary, z całych sił duszy. Ja Ciebie teraz bliżej poznałem, nauczyłem się cenić stokroć więcej i z dumą myślałem i myślę o Tobie. Było mi już tak dobrze, tak radośnie, gdym pracował, marząc o tym, jak tu nam dobrze będzie, jak zn&oacute;w się rozpoczną te dobre, a może i lepsze jeszcze czasy. A dziś przychodzi zn&oacute;w ten grom &ndash; z nim zn&oacute;w niepok&oacute;j, trwoga i b&oacute;l taki głęboki, serdeczny! Co Ci jest, najdroższa? Czemu mi nic o tym nie piszesz, czemu nie donosisz mi o wszystkim, mnie, kt&oacute;ry każdą myśl Twoją, każde drgnienie Twego serca pojmuje i odczuwa? Napisz, błagam Cię, Helenko, napisz mi natychmiast, jeżeli chcesz mię choć trochę ukoić. Ja cierpię! 
 O sobie nic Ci teraz nowego nie powiem. Pod brzemieniem smutku pamięć o wszystkim innym mię opuszcza. Pracowałem dużo i wielka mnie jeszcze praca czeka. Teraz się jej jednak z taką lubością i wiarą się [ sic! ] nie oddam. Nie ma sił ni ochoty. 
 Za chwilę mam pr&oacute;bować z L[eszetyckim] w licznym towarzystwie m&oacute;j koncert. Muszę tam p&oacute;jść, choć bez najmniejszej chęci. Jutro zn&oacute;w do Ciebie napiszę &ndash; na pewno. 
 Uwielbiam Cię 
 Tw&oacute;j ",
1235,['Ignacy Jan Paderewski'],['Jan Paderewski'],Wiedeń,,1888-12-23,1888-12-23,"Wiedeń, 23 grudnia [18]88",Do Ojca," Drogi m&oacute;j Ojcze! 
 Przed trzema dniami powr&oacute;ciłem z Belgii do Wiednia, niby to na wypoczynek, a właściwie do nowej roboty. Mam obecnie odbywać pr&oacute;by z mego koncertu, kt&oacute;ry będzie wykonanym 20 stycznia tutaj w wielkim Philharmonicznym koncercie, a poza tym muszę przygotować kilkadziesiąt nowych utwor&oacute;w, to jest wyuczyć się ich, na koncerty we Francji, gł&oacute;wnie w Paryżu, kt&oacute;re się już w lutym rozpoczną. Pr&oacute;cz [tego] muszę się dobrze przygotować do mego własnego występu, kt&oacute;ry się tu odbędzie 24 stycznia, a od kt&oacute;rego bardzo wiele zależy. Jak to się tam powiedzie, B&oacute;g wie tylko jeden, to jednak pewne, że mnie to pracy dużo będzie kosztowało. 
 Powodziło mi się w tej ostatniej wędr&oacute;wce niezwykle świetnie. Zarobiłem trochę grosza, będę więc m&oacute;gł trochę dług&oacute;w zapłacić, a powodzenie artystyczne postawiło mię obecnie w Belgii całej na stanowisku pierwszorzędnej znakomitości. Nie pojmuję, co się tym ludziom tak we mnie podobać mogło. W og&oacute;le rok ten był dla mnie nad wyraz szczęśliwym. 
 Wyrobiłem sobie imię, dość nawet pokaźne, w Paryżu, Brukseli, Pradze, Wiedniu, no i trochę też w Niemczech; długi moje nieco się zmniejszyły i wreszcie, co mię najbardziej cieszy, napisałem dzieło najlepsze ze wszystkich dotychczasowych utwor&oacute;w moich, mianowicie ten koncert na fortepian z orkiestrą. Wdzięczny jestem Bogu za te Jego łaski. Lecz w rzeczywistości zrobiłem tylko świetny początek... Co tam dalej będzie? To wielkie pytanie. Czy mi rok następny tyle szczęścia przyniesie? 
 Przedwczoraj pisałem do Kerntopf&oacute;w, polecając im, by Ci posłali 100 rs. Zapewne je otrzymasz na święta. Przebacz mi, m&oacute;j drogi Ojcze, że Ci teraz taką posyłam drobnostkę, ale przede wszystkim muszę spłacić długi. Gdy B&oacute;g pozwoli wszystko zapłacić, wtedy będę Ci przychodził częściej i z lepszą pomocą. 
 Przy nadchodzących świętach życzę Wam wszystkim wszystkiego dobrego, a zdrowia gł&oacute;wnie. Będę myślą z Wami podczas Waszej Wigilii i mam nadzieję, że Wy też o mnie pomyślicie. Rad bym być z Wami. Chciałbym tego gorąco, ale los m&oacute;j już taki, że zawsze być muszę od swoich daleko. C&oacute;ż robić? Byleby tylko była możność ulżyć nieco niedoli rodziny i położyć jakieś zasługi względem biednych rodak&oacute;w. O resztę mniejsza. 
 Przypiski Fredzia bardzo mi wielką sprawiają radość. Czy też to on tam własną pisuje ręką? Wkr&oacute;tce zacznę do niego pisać. Teraz mi tak mało, tak strasznie mało zostaje czasu na pomyślenie o tym. 
 Całuję Was wszystkich z duszy i serca, raz jeszcze &bdquo;Szczęść Boże&rdquo; przy świętach 
 Tw&oacute;j Ignacy 
 &nbsp; 
 [PS] Fredzia i chłopak&oacute;w z osobna ucałuj ode mnie. ",
1236,['Ignacy Jan Paderewski'],['Helena Górska'],Wiedeń,,1889-01-16,1889-01-16,"Wiedeń, [16] stycznia [18]89, środa",Do Heleny Górskiej," Piszę w pośpiechu, w gorączce. W niedzielę koncert m&oacute;j będzie wykonany, a pojutrze pierwsza pr&oacute;ba z Richterem. Wybaczcie mi więc, moi drodzy, że Wam zaledwie sł&oacute;w parę przesyłam. W ostatnich dniach poprawiałem ciągle orkiestrowe głosy, w kt&oacute;rych błęd&oacute;w było bez liku. Okropna to była praca! Zdaje się jednak, że już teraz wszystko jest w porządku. W poniedziałek słyszałem po raz pierwszy instrumentację &ndash; grała wojskowa kapela. O małom się nie rozbeczał z radości. Tutti brzmią przepysznie, w paru tylko miejscach za słabo, ale fortepian często, może za często niknie śr&oacute;d orkiestry. Melodia skrzypcowa w Andante pokrywa go całkowicie. Teraz jednak za p&oacute;źno na poprawki. Ciekawym, czy i jak się to dziełko podoba. Po koncercie zatelegrafuję Wam natychmiast. 
 Od jutra za tydzień m&oacute;j własny koncert. Zagwarantowano mi zań 200 gulden&oacute;w, a teraz już prawie za 300 sprzedano bilet&oacute;w. Pan przedsiębiorca zarobi sporo &ndash; tym lepiej &ndash; bylebym tylko grał dobrze. Nic jeszcze nie umiem, a mam w programie aż 4 nowe rzeczy, pomiędzy nimi Sonata op. 110 Beet[hovena]. 
 Co u Was słychać? Byłem przed paru dniami w Pradze. Grałem tam na koncercie &bdquo;Umeleckiej Besedy&rdquo;. Niezłe powodzenie, życiorys ze wspaniałą śp. czupryną w &bdquo;Humoristickich listach&rdquo;, w końcu bankiet przepyszny na 60 os&oacute;b &ndash; każdy zapłacił za siebie. 
 Dziutusiowi kochanemu serdeczne dzięki raz jeszcze za opiekę nad smykami i za tę paczkę &bdquo;figielk&oacute;w&rdquo;, kt&oacute;re się w og&oacute;lności wyśmienicie w instrumentacji udały. W kwartecie nawet mało było byk&oacute;w. 
 No, a teraz dość tego! Bądźcie mi zdrowi, drodzy przyjaciele 
 Ignacy ",
1237,['Ignacy Jan Paderewski'],"['Helena Górska', 'Władysław Górski']",Wiedeń,,1889-01-25,1889-01-25,"Wiedeń, 25 stycznia [18]89",Do Heleny i Władysława Górskich," Z telegramu już Państwo wiecie, że koncert nieźle poszedł i że miałem trochę powodzenia. Wywołano mię dwa razy. Muzykom podobała się gł&oacute;wnie pierwsza część, publiczności Finale , a krytyce Andante . Ta ostatnia sądzi dość surowo, przyznaje jednak dziełu pewne zalety. Przywiozę Wam wycinki z gazet, sami więc osądzicie, jak to było. 
 Instrumentacja w kilku miejscach potrzebuje poprawek. Smyczki trochę trudne &ndash; wszyscy się skarżyli &ndash; dęte drewniane brzmią niekiedy za słabo, co zaś do wejścia do Finału , owego najpiękniejszego miejsca w Andante &ndash; c&rsquo;est une chim&egrave;re !, jak powiada Lamoureux. Nie brzmi ono wcale, ciągnie się nieskończenie długo i psuje całe wrażenie drugiej części. Jest to niestety! fortepianowy, wyłącznie pedałowy efekt. Niepodobna go zinstrumentować. Zresztą wszystko brzmi dobrze &ndash; wstępne tutti przepysznie! 
 Koncert m&oacute;j wczorajszy udał się może najlepiej ze wszystkich, jakie kiedykolwiek dałem w życiu. Grałem doprawdy dobrze. Wywoływano mię bez ustanku. 4 numery dodałem nad program. 
 Będę tu jeszcze grał 29 [stycznia]. Nazajutrz potem wyjeżdżam do Paryża. Przyjadę więc 1 lutego. 
 Do widzenia 
 Wasz Ignacy 
 &nbsp; 
 [PS] Strasznie się wycierpiałem podczas wykonania koncertu: każda nuta bolała mię, a ciągle myślałem o Was. ",
1238,['Ignacy Jan Paderewski'],['Ignacy Jan Paderewski'],Wiedeń,,1889-01-30,1889-01-30,"[Wiedeń], 30 stycznia [18]89",Do Ojca," Drogi m&oacute;j Ojcze! 
 Daruj mi, że tak długo nie pisałem i że dziś w pośpiechu piszę. Od miesiąca prawie nie znajduję ani chwilki czasu na załatwienie mej korespondencji. Wczoraj skończyłem moje występy w Wiedniu, a dziś wyjeżdżam do Francji. Nie znam jeszcze dokładnie planu mej wędr&oacute;wki, wiem tylko, że zacznę od Lyonu i Bordeaux. Stamtąd więc dłużej i obszerniej napiszę. 
 Koncert m&oacute;j fortepianowy miał tu duże powodzenie. Publiczności podobał się bardzo, a i krytyka, w og&oacute;le niechętna względem kompozytor&oacute;w zagranicznych, przyjęła go z wielkim uznaniem. Na własnym koncercie miałem niezwykłe, ogromne powodzenie. Udało mi się. Grałem sam, jak zwykle, i musiałem 4 numery dodać nad program. 
 Do kraju obecnie przyjechać nie mogę. Straciłbym wiele czasu i nic bym nie zarobił. We Francji i w Niemczech mam teraz zapewnione koncerty i tych nie warto opuszczać dla Kijowa lub Żytomierza. Sama podr&oacute;ż więcej by kosztowała, niż oba te miasta przynieść mogą. Muszę więc tu zostać i wyrabiać sobie dalej karierę, kt&oacute;ra się, dzięki Bogu, bardzo szczęśliwie rozpoczęła. Dołożę wszelkich usiłowań, ażebyś na 24 marca 500 rubli m&oacute;gł otrzymać. 
 Czy staruszka nie pisała? Adres m&oacute;j: Paris, Rue du Mail 13, Maison Erard . 
 Ściskam Was wszystkich z całego serca 
 Ignacy ",
1239,['Ignacy Jan Paderewski'],['Jan Paderewski'],Nantes,,1889-04-04,1889-04-04,"Nantes, 4 kwietnia 1889",Do Ojca," Drogi m&oacute;j Ojcze! 
 Teraz dopiero jestem w stanie przesłać Ci kilka sł&oacute;w wiadomości o sobie. Nie pisałem długo, ale też nie miałem czasu, bo zrobiłem nadspodziewanie wiele. Po koncertach w Lyon[ie], Bordeaux wystąpiłem zn&oacute;w w dwu wielkich koncertach w Cirque d&rsquo;&Eacute;t&eacute;, u Lamoureux, następnie dałem trzy własne koncerty w sali Erarda, sam jeden, z ogromnym, nieprzewidzianym powodzeniem. B&oacute;g mi szczęści. Nie tylko udało mi się pod względem artystycznym, ale nawet, nad wszelkie oczekiwanie, zarobiłem sporo pieniędzy &ndash; ostatni koncert przyni&oacute;sł mi trzy tysiące frank&oacute;w. 
 Z tego możesz wnosić, że mi przesłanie tych 500 rubli, kt&oacute;re już otrzymać musiałeś, niewielką zrobiło trudność. Jestem szczęśliwy, że mogłem Ci przyjść z pomocą i że będę w możności zapłacić te parę tysięcy rubli długu zaciągniętego u poczciwych Kerntopf&oacute;w na moje udoskonalenie się. Da B&oacute;g, obecnie zacznę trochę składać grosza, ażeby, o ile możności, Wam i sobie znośny byt zapewnić. P&oacute;ki B&oacute;g szczęści, p&oacute;ki mi zdrowie służy, nie będziesz potrzebował, drogi m&oacute;j, do nikogo o pomoc się udawać. 
 Nigdy Ci nie pisałem o swym powodzeniu szczeg&oacute;łowo, gdyż mi jakoś trudno nad tym się rozwodzić, ale dziś muszę Ci tę radość sprawić i powiedzieć, że gdybyś był widział powodzenie swego syna, byłbyś zapewne zadowolonym z niego. Na ostatni m&oacute;j koncert ledwie się docisnąć można było. Publiczność przeważnie z książąt i hrabi&oacute;w złożona &ndash; co dla mnie zupełnie jest obojętnym &ndash; przyjmowała mię z ogromnym zapałem. Gazety opisują o mnie cuda &ndash; &bdquo;Monde Illustre&rdquo; podał m&oacute;j portret &ndash; słowem, powodzenie nie do opisania. Ani pojąć nie mogę, skąd to szczęście na mnie spada. Wdzięczny jestem Bogu i błogosławię Go za to. 
 Jutro gram tutaj. Pojutrze powracam do Paryża, gdzie będę grał jeszcze raz w koncercie Konserwatorium, następnie na paru wieczorach prywatnych, na kt&oacute;rych zn&oacute;w trochę zarobię i zn&oacute;w Ci coś przyślę. 
 Zdrowie moje niezbyt dobre. Zmęczyło mię to życie, wyczerpujące wszystkie siły fizyczne i moralne. Nie sypiam nawet 5 godzin na dobę. Nie masz pojęcia, jaka to ciężka praca. No! Ale skarżyć się nie mam powodu. 
 Co u Was słychać? Jak się miewacie? Co moje syniątko porabia? Napisz do mnie pod adresem Erarda. Będę wyczekiwał Twego listu z upragnieniem &ndash; wszak to już przeszło miesiąc, jakeś do mnie nie pisał. Sam napiszę wkr&oacute;tce. Teraz będę wolniejszy. 
 Ściskam Was i całuję wszystkich z całego serca i duszy 
 Ignacy ",
1240,['Ignacy Jan Paderewski'],['Helena Górska'],,,1889-04-30,1889-04-30,"[Wiedeń, przed majem 1889]",Do Heleny Górskiej," Dziecino moja najdroższa, nie mogę Ci wiele napisać, bo mię Twa boleść i smutek zbyt przygnębiły. Nie mogę Ci żadnych dać wyjaśnień, bo mi nie wolno stać się szkodliwym dlatego tylko, że mi za dobre złem zapłacono. Gdyby człowiek miał prawo zostać złodziejem, ponieważ go okradziono, tobym Ci w&oacute;wczas powiedział tylko sł&oacute;w kilka i te by Cię ukoiły. Ale pozw&oacute;l mi, Duszeńko, na nieco wspaniałomyślności &ndash; na milczenie. Zemsta jest pono najsłodszą rzeczą na świecie, ale ja nie pragnę tej słodyczy. 
 Kiedyś, może nawet niedługo, opowiem Ci wszystko i wtedy zwr&oacute;cisz mi sw&oacute;j szacunek, nie doznasz upokorzenia żadnego, pożałujesz tylko przyjaźni i dobroci, co na marne poszły. 
 Dziś Ci to jedno powiem, że Cię kocham więcej i wdzięczniej niż kiedykolwiek w życiu, i to Ci powinno wystarczyć. Uspok&oacute;j się więc, jedyna, zaprzestań smutku b e z&nbsp; p r z y c z y n y i wierzaj mi, że dziś żądza zdrowia dla siebie nie jest we mnie tak silną jak pragnienie szczęścia Twojego. 
 Bądź mi zdrową, Ty święta istoto, i kochaj mię nie jako Mamusia; z macierzyństwem nie bardzo Ci się wiedzie. ",
1241,['Ignacy Jan Paderewski'],['Helena Górska'],Wiedeń,,1889-05-01,1889-05-01,"Wiedeń, maj [18]89",Do Heleny Górskiej," Dziękuję Ci, Duszeńko, za Twoje drogie i poczciwe pisemko. Sprawiło mi ono wielką radość. Widzę, że już odzyskujesz dawną r&oacute;wnowagę moralną, że Ci lepiej nieco i chociaż daleki jestem od przypisania tego swemu wpływowi, cieszę się Twym &bdquo;powrotem do zdrowia&rdquo; jak własnym, najlepszym dziełem. 
 O sobie niewiele Ci donieść mogę. Rozpakowałem rzeczy, złożyłem parę wizyt, wszędzie mię radośnie przyjęto i oto zabrałem się do pracy. Niestety! Ani paryskie powodzenie, ani zarobione pieniądze, kt&oacute;re mi zapewniają byt bez troski na czas pewien, ani nabyte doświadczenie artystyczne &ndash; nic nie zdołało zmienić mej natury. Ledwiem rozpoczął pracę, dawne zwątpienie ozwało się nagle i nie daje mi już spokoju &ndash; jak robak toczy mi duszę. Ty ani uwierzysz, ile mię cierpień kosztuje każda wyuczona lub też utworzona nuta. Dziś już czwarty dzień, jak jestem tutaj, a jeszcze nie miałem ani jednej pogodnej chwili. Wszak nie mam na co się skarżyć. Nie mam żadnego do żal&oacute;w i wyrzekań powodu &ndash; boć wiodło mi się jak mało komu, bo mam już dobrze za sobą to, co dla niejednego, nawet ambitniejszego ode mnie, wydaje się niedoścignionym marzeniem. Czemuż więc cierpię, czemuż więc pragnę tego zadowolenia, kt&oacute;rego nie dają ani oklaski z koncert&oacute;w, ani pieniądze z wieczor&oacute;w? Ja się Ciebie o to pytam, tak jak gdybym sam na to nie miał odpowiedzi. 
 Wiem, czemu cierpię. We mnie boleje ambicja &ndash; nie ta pospolita, dla kt&oacute;rej świstek zadrukowanego papieru lub chwilowy objaw zadowolenia motłochu już są dostatecznym pokarmem, lecz ta wielka, rozpaczliwa, co to by wszędzie stawiać chciała posągi, a nie ma ni marmuru, ni dłuta. Gips kruchy, marny &ndash; co m&oacute;wię? Gliny trochę i kozik pastuszy &ndash; oto co mi dała natura w ręce. Z tym się nie wyjdzie na Fidiasza lub Praxytelesa. 
 Jeżeli Ci jeszcze dodam, że mi tutaj pod wielu innymi względami nie bardzo spokojnie, że mi nie brak codziennie ponurych, rozpaczliwych, ba! nawet wysoce tragicznych scen i fragment&oacute;w, to już będziesz miała dokładny obraz mego obecnego życia. Nie żałuję jednak, żem tu przyjechał. W Paryżu nie byłbym już nic zrobił, a tu przynajmniej jeżeli nic nie napiszę, to choć wyuczę się lub poduczę kilkunastu utwor&oacute;w. Czas strasznie leci &ndash; trzeba z niego korzystać. 
 Wkr&oacute;tce zn&oacute;w napiszę. A teraz całuję Cię, dziecino moja, serdecznie, gorąco i... kocham Ciebie 
 Tw&oacute;j ",
1242,['Ignacy Jan Paderewski'],['Jan Paderewski'],Paryż,,1889-06-26,1889-06-26,"Paryż, 26 czerwca [18]89",Do Ojca," Drogi Ojcze! 
 W tej chwili po otrzymaniu Twego listu napisałem do Kerntopfa, prosząc go o wysłanie Tobie 200 rubli. Zapewne odbierzesz je za kilka dni. Żałuję bardzo, że Ci obecnie nie mogę przyjść z doraźniejszą pomocą, ale sam jeszcze mam długi, zdrowie moje wymaga kilkutygodniowego pobytu nad morzem lub w g&oacute;rach, a zarobki dopiero w początkach zimy zn&oacute;w nastąpią. Służę, czym mam i mogę &ndash; przyjmij to dobrym sercem. 
 Wiadomości o zdrowiu Fredzia i Twoim bardzo mię zaniepokoiły i zmartwiły. Tak jak jest obecnie ze stanem chłopaka, dłużej trwać nie może. Postanawiam go zabrać i w tym roku jeszcze oddam pod kierunek księży oratorian&oacute;w w Juilly koło Paryża. Będzie miał tam i dobre powietrze, i opiekę, a co do nauki, to ta wydaje mi się tam właśnie najodpowiedniejszą. 
 Domowe wychowanie pod kierunkiem niedouczonych przewodnik&oacute;w nic niewarte. Mam tego dowody na samym sobie. Przez kilkanaście lat samodzielnej pracy, połączonej często z nadludzkim wysiłkiem, nie zdołałem jednak nabyć tego, co przy porządnej nauce w dzieciństwie z łatwością by mi było przyszło. Nie chcę, by m&oacute;j syn tak borykał się z brakiem w wykształceniu, jak ja to czyniłem i czynię przez całe swe życie. W jesieni przyjedzie po niego ktoś z Warszawy i stamtąd ruszy chłopczyna w świat &ndash; po naukę. 
 Będzie to dużo kosztowało, ale spełnienie obowiązku opłaca wszystkie ofiary pieniężne. Zresztą ja o zebraniu majątku nie marzę i marzyć nie mogę. Byleby tylko było czym ze swymi się podzielić i jako tako wyżyć &ndash; oto i wszystko. 
 Drogi m&oacute;j Ojcze! Nie staraj się już o miejsce. Zbyt wiele pracowałeś i cierpiałeś w życiu, ażeby teraz podejmować się obowiązk&oacute;w zależnych i tym samym niełatwych do zniesienia. Pozostań już przy tej dzierżawie, bo tam przynajmniej będziesz panem siebie. Za dzierżawę ja płacić będę. Napisz mi, kiedy są terminy płacenia tenuty, a już ja się postaram, żebyś nie miał zawodu. Niewielka to pomoc (1000 rs. rocznie), ale Ci chyba pozwoli żyć spokojniej niż dotąd i nie troszczyć się o żadne służby. 
 Zabawię tu jeszcze z dziesięć lub dwanaście dni. Proszę więc Ciebie o przysłanie mi kilku sł&oacute;w wiadomości pod dawnym adresem: Maison Erard . O następnym adresie i o dniu stanowczym wyjazdu mego z Paryża nie omieszkam Ci donieść. 
 Życzę Wam zdrowia wszystkim i całując Was serdecznie, zostaję zawsze Ci wdzięcznym i kochającym 
 Ignacy ",
1243,['Ignacy Jan Paderewski'],['Jan Paderewski'],Wiedeń,,1889-09-29,1889-09-29,"Wiedeń, 29 września [1889]",Do Ojca," Drogi m&oacute;j Ojcze! Przeszło już dwa miesiące, jak do mnie nie pisałeś. Na m&oacute;j list ostatni żadnej nie mam odpowiedzi. Nie rozumiem, co to znaczy, i bardzo się tym niepokoję. Jeżeli Ci czas obecnie pozwala, racz mi natychmiast choć paru słowami odpowiedzieć, by mię trochę uspokoić. Ja się miewam nietęgo, ale trzymać się muszę, bo za kilka już dni rozpoczną się moje wędr&oacute;wki koncertowe. 
 Ciekawym, jak się mi w tym roku poszczęści? B&oacute;g taki był łaskaw w ostatnim roku &ndash; dał mi tak wiele, tak Mu wdzięcznym jestem... Nie złożyłem wprawdzie kapitał&oacute;w żadnych, ale pozbyłem się części dług&oacute;w i wyrobiłem sobie imię, kt&oacute;re, bądź co bądź, wstydu mej Ojczyźnie nie przynosi. Pragnąłbym gorąco stanąć wyżej, wyżej! 
 Wkr&oacute;tce zapewne zjawi się do Ciebie drogi nasz przyjaciel Edward Kerntopf w celu zabrania Fredzia. Bądź łaskaw wydać mu dziecinę bez zwłoki, gdyż postanowiłem obecnie zająć się, o ile możności, jego wychowaniem. Ma dziewięć lat i wszelkie op&oacute;źnienie się z nauką byłoby tylko dla niego z uszczerbkiem. Przykro Ci będzie zapewne rozstać się z chłopakiem, ale trzeba przecież myśleć o jego przyszłości. Nie chciałbym, ażeby mi p&oacute;źniej miał do zarzucenia, iż nie spełniłem obowiązk&oacute;w ojca. 
 Ponieważ wkr&oacute;tce rozpoczną się moje zarobki, przeto i Tobie będę m&oacute;gł przyjść z pomocą. W grudniu, w pierwszych dniach, postaram się przesłać Tobie kwotę potrzebną na opłacenie dzierżawy. 
 Oczekuję więc wiadomości od Ciebie, drogi m&oacute;j Ojcze, i ściskam Was wszystkich z całego serca 
 Ignacy 
 &nbsp; 
 [PS 1.] Pojutrze jadę do Galicji na parę koncert&oacute;w. 
 [PS 2.] Co słychać z Antosią? ",
1244,['Ignacy Jan Paderewski'],"['Helena Górska', 'Władysław Górski']",,,1889-10-03,1889-10-14,[między 3 a 14 października 1889],Do Heleny i Władysława Górskich," Tarn&oacute;w i Lw&oacute;w w październiku 1889 natchnęły mię do tego arcydzieła. 
 Znalazłem wolną chwilę i pragnę z Wami nieco pogawędzić. Dawno już się do tego zbierałem. Jestem w Kr&oacute;lestwie Galicji i Lodomerii, w hrabstwie tarnowskim, a jego stolicy, mieście Tarnowie. Miła, nawet czysta dziura &ndash; rzecz prosta w części przez Żyd&oacute;w niezamieszkanej. Jest tu katedra, przy niej biskup; jest gimnazjum, przy nim pomniki Brodzińskiego i Szujskiego; jest kasa oszczędności, a w niej kasyno i Towarzystwo Muzyczne; jest wreszcie teatr i w nim się niekiedy odbywają koncerty, czego najlepszym dowodem m&oacute;j wczorajszy. 
 Dziwny to był koncert. Z całej okolicy końmi i koleją pozjeżdżała się poczciwa szlachta nasza i zapełniła teatr po brzegi. Ani jednego miejsca nie zostało. Aż mi tych ludzi żal było, gdym wychodził na estradę, a raczej na &bdquo;pierwszą scenę tarnowską&rdquo;. 
 Czy to szczera wdzięczność dla zgromadzonych, czy też przypadek o nieznanej przyczynie tak mię usposobiły, żem grał jak rzadko, a nie zmęczyłem się ani trochę. Program przecież długi &ndash; dodałem jednak do niego 3 numery, a grałem cały czas (dwie i p&oacute;ł godziny), nie schodząc z estrady. Co to było? Nie pojmuję. 
 Przyjechałem z Krakowa zmęczony, niezdr&oacute;w, po koncercie zaś uczułem się świeżym, jak gdybym miał 20 latek. Ale też mię słuchano! Cisza, jak na Polak&oacute;w, przerażająca i zdawało mi się chwilami, iż wszyscy śpią. Słowem, słuchano mię, jak się słucha człowieka, o kt&oacute;rym stało w &bdquo;Czasie&rdquo;, w &bdquo;Neue Freie Presse&rdquo; i w &bdquo;Figarze&rdquo;. Wyniosłem z całego tarnowskiego koncertu wrażenie jak najmilsze. Niestety dziś je zepsuł obiad bardzo postny i bardzo niemiły u Sanguszk&oacute;w w Gumniskach. Zaprosiła mię księżniczka Helena za pośrednictwem tutejszego dyrektora T[owarzystwa] Muz[ycznego], niejakiego Surzyńskiego. Pojechałem chętnie, gdyż szło o sprawienie przyjemności staruszce jej matce, od dawna już sparaliżowanej. C&oacute;ż to za arystokratyczna pycha! Ja im zrobiłem grzeczność, wielką grzeczność, gdyż dla tego obiadu muszę jechać w nocy do Lwowa i wprost z wagonu iść na pr&oacute;bę, a oni wyobrażali sobie, że dostąpiłem niezwykłego zaszczytu. Po obiedzie kazano otworzyć mi fortepian, a po skończonym dwugodzinnym graniu powiedziano mi, że już konie czekają... 
 Co do arystokracji polskiej, to mogę powiedzieć: Vive la Roumanie ! Nie masz tam wiele prawdziwych książąt, ale te wszystkie hospodarskie dzieci i wnuki dobrze są wychowane i nie tylko cenią, ale nawet umieją przeceniać artyst&oacute;w. 
 Dalszy ciąg listu piszę ze Lwowa, zn&oacute;w po dwu koncertach w Przemyślu i Lwowie. Będę pisał w mniej więcej chronologicznym porządku. Ale przedtem muszę coś wspomnieć o Krakowie, o kt&oacute;rym już Wam zapewne dużo Stojosia naopowiadała. (Poczciwa kobieta! Była dla mnie niezwykle dobrą i miłą). Ot&oacute;ż w Krakowie grałem niezbyt świetnie (obecnie gram w og&oacute;le gorzej), ale pomimo to urządzono mi niezmiernie gorące przyjęcie, ofiarowano wieniec &ndash; pierwszy w życiu! No i zaproszono na drugi występ. Po koncercie była kolacyjka u Żel[eńskich]. Wandzia była słodką jak plaster miodu, a on &ndash; a on, wiecie już, przylepia się jak wosk. 
 Miałem w Krakowie bardzo zły fortepian i ten sam był w Przemyślu. Toteż i tam grałem bardzo licho. Dziutuś musi znać Przemyśl, gdzie mieszkają jego dobrzy znajomi Dietz i Majer &ndash; ten ostatni najnudniejsza i najgadatliwsza istota, jaka kiedykolwiek ku udręczeniu muzyk&oacute;w stworzoną została. Przemyśl sam ładne bardzo miasteczko, zamek Przemysława ślicznie położony, brzeg Sanu dość wysoki i czysty, Żydzi brudni, a cukiernia najlepsza w Galicji. Podobno dotychczas nikomu w Przemyślu koncert się nie powi&oacute;dł, ale m&oacute;j był przepełniony. Ceny śmieszne: 1 gulden i 60 cent&oacute;w, jak na publiczność, śr&oacute;d kt&oacute;rej było dużo szlachty, nawet tytułowanej, to trochę za mało (tak Kugel urządził) i pomimo to 282 guldeny brutto, a 221 na czysto. Tu grałem wczoraj w teatrze, grałem wcale porządnie. Teatr był przepełniony, orkiestrowe miejsca wyprzedane, połowę dochodu mam dostać i ta połowa, z powodu cen niskich, najwyżej 350 gulden[&oacute;w] wyniesie. 
 Już tu w og&oacute;le tak podle urządzono mi całą tę wędr&oacute;wkę, że z pewnością z 1500 gul[den&oacute;w] tracę. To z powodu cen małych, to zn&oacute;w z tego powodu, że pan Kugel zażądał w Krakowie np. i w Tarnowie trzecią część, a nawet czwartą tego, co mieć mogłem. 
 Dziwi to Was może, iż się teraz tak troszczę o dochody koncert&oacute;w... Co w tym dziwnego? Długo to szczęście moje trwać nie może. Nie wiadomo, czy już nawet w Paryżu co zarobię, zdaje mi się, iż tam już doszedłem do szczytu, z kt&oacute;rego tylko zlecieć mogę, a gdzie indziej wyrobić sobie i imię, i powodzenie niełatwo, więc dlaczeg&oacute;ż nie mam korzystać z tego, co jest pod ręką, i starać się o zabezpieczenie jeżeli nie siebie, to tych os&oacute;b kilku, kt&oacute;rym na moich dochodach wiele zależy! 
 Przykro mi, gdy mię wyzyskują, ponieważ dochodzę do przekonania, że kosztem wielkiej ofiary do obecnych sukces&oacute;w przyszedłem i coraz ciężej sumieniem kompozytorskim je opłacam. Fortepian nadgryzł mię porządnie, medal Ker[ntopf&oacute;w] dojadł i prawie strawił. Przyjechałem był do Paryża z głębokim przeświadczeniem, że nic nie zrobię, i tak się stało. Rok przepadł, bo nawet nie nauczyłem się niczego prawie, a dawne rzeczy pozapominałem. 
 Gdybyście wiedzieli, jakim jest smutnym stan mej duszy, z jaką ja ponurą, a straszną obojętnością przyjmuję te szumne oklaski, kt&oacute;rymi mię wszędzie raczą, z jakim boleśnym wstydem czytam te wszystkie przesadne artykuły, kt&oacute;re przeważnie z mody i dla mody powstają. Gdybyście przeczuć mogli, jak mię boli to uciekanie ostatk&oacute;w młodości, znikanie ich bezpożyteczne, bezowocne &ndash; och! I Wam by się nieco smutku mego&nbsp;udzieliło. Wszak Wyście moją rodziną, najbliższą, duchową, a kochaną jak najserdeczniej... Ale co ja Wam tam będę głowy zawracał! 
 Wkr&oacute;tce Wam poślę paki artykuł&oacute;w tutejszych, krakowskich, ba! nawet z Tarnowa. Uśmiejecie się &ndash; ja się &bdquo;upłakałem&rdquo;. Wczoraj miałem tu podobno nadzwyczajne powodzenie. Orkiestra towarzyszyła mi doskonale; miejscami szliśmy doprawdy razem. Jarecki poczciwina robił, co m&oacute;gł, i chciał jak najlepiej &ndash; ale ta czeska hołotka kieruje się zasadami polskiej karności. Podobno Ondričkowi towarzyszyli wybornie. Gdybym się nazywał Z&agrave;kakal, Pośmerdal, Nedospal, to by i ze mną tak było. Ale c&oacute;ż robić? Dla Lwowa nie będę przecież zmieniał nazwiska. 
 Widziałem podczas tej wędr&oacute;wki wiele zabawnych i wesołych rzeczy. W Paryżu może je Wam opowiem. Dziś nie mam już humoru. 
 Bądźcie mi zdrowi i napiszcie sł&oacute;w parę do Wiednia. Powr&oacute;cę tam za tydzień na dni parę. Pozdrowienie wszystkim naszym bliższym 
 Wasz Ignacy 
 &nbsp; 
 [PS] Czy przysłano Wam pianino od Erarda? Pisałem do nich. ",
1245,['Ignacy Jan Paderewski'],['Jan Paderewski'],Wiedeń,,1889-10-20,1889-10-20,"Wiedeń, 20 października [18]89",Do Ojca," Drogi m&oacute;j Ojcze! 
 W tej chwili powr&oacute;ciłem z mej galicyjskiej podr&oacute;ży i zastałem Tw&oacute;j list wraz z listem Kerntopfa. Przykro mi, naturalnie, żeś tak boleśnie odczuł rozstanie się z Fredziem. Pojmuję, żem Ci odebraniem dziecka wiele sprawił smutku, ale inaczej chyba stać się nie mogło i lepiej, że się już stało. Dziękuję Ci całym sercem za dotychczasową nad mym synkiem opiekę i proszę Cię, byś go i nadal myślą, a uczuciem nie opuszczał. 
 Pisze mi K[erntopf], że ze zdrowiem chłopaka bardzo jest źle. Chodzić nie może. Lekarze zwołani na konsylium orzekli, iż jest to choroba krzyża, z kt&oacute;rej przy wielkich staraniach i systematycznym leczeniu wyjść może, ale kt&oacute;ra na naukę stanowczo nie pozwala. Możesz sobie wyobrazić, jak mię to dotknęło boleśnie! Jest w tym już wiele mojej winy, żem wcześniej o zdrowiu tej biednej istoty nie pomyślał, a teraz także mam wielkie sumienia wyrzuty, że się sam osobiście Fredziem zająć nie mogę, ale c&oacute;ż mam począć? 
 Chybabym musiał zaw&oacute;d m&oacute;j porzucić, osiąść gdzieś na miejscu i dawać lekcje. Dla mnie byłoby to zab&oacute;jstwem, a dla Was biedą, bo z lekcji ledwie wyżyć można. Niestety, wyczerpały one mię za młodu, tak że już teraz sił nie mam. Jeżeli teraz w przeciągu dw&oacute;ch lub trzech lat trochę grosza nie złożę, to już p&oacute;źniej na wszystko będzie za p&oacute;źno. Muszę więc, muszę zostawić chłopczynę dobrym ludziom pod opiekę. Krzywdy mu oni nie zrobią, bo są zacni i szczerze mi oddani. Przekonałeś się zresztą sam o tym. 
 Podr&oacute;ż moja do Galicji była, prawdę m&oacute;wiąc, szeregiem powodzeń i owacji, na jakie w rzeczywistości wcale jeszcze nie zasługuję. Pod tym jedynym, co prawda, względem czuję się stanowczo za młodym. Ale c&oacute;ż na to poradzić? Trzeba przyjmować objawy uznania wdzięcznym sercem, zwłaszcza gdy one z dobrego serca pochodzą. 
 Pierwszy m&oacute;j koncert w Krakowie był przepełniony, drugi jeszcze bardziej, a co &ndash; jak na Krak&oacute;w &ndash; najdziwniejsze, dużo było arystokracji. Jestem w modzie &ndash; bez wątpienia. Czartoryscy, Potoccy, Szembekowie, Radziwiłłowie, Popiele, Ponińscy itd. 
 W Tarnowie toż samo. Z dalekich stron przyjeżdżała szlachta koleją i końmi, by mię usłyszeć, i tam także &bdquo;pan&oacute;w naszych&rdquo; sporo, z Sanguszk&oacute;wną na czele. Stamtąd zaproszony byłem do Gumnisk, o p&oacute;ł mili, do matki ks. Romana, kt&oacute;ra jest sparaliżowaną i bardzo pragnęła mię usłyszeć. Nie wyniosłem stamtąd miłego wrażenia. Zdawało się tym paniom, księżnej i jej c&oacute;rce Helenie, że dostąpiłem wielkiego zaszczytu, a ja przecież zrobiłem im wielką grzeczność, bo musiałem pomimo zmęczenia jechać w nocy do Lwowa i grać nazajutrz. 
 O wiele milej spędziłem godzin kilka na Woli [Justowskiej] pod Krakowem u ks. Marcelego Czartoryskiego, kt&oacute;ry jest dziwnie miłym i dobrym, i wykształconym człowiekiem.&nbsp; 
 Piszę Ci o tych &bdquo;panach&rdquo; nie dla przechwałek, bo mi te wielkie imiona doprawdy nie imponują, lecz wiem, że Ciebie to obchodzi i zajmuje, boś szlachcic, jak Pan B&oacute;g przykazał. 
 Grałem jeszcze w Przemyślu, ale już wobec skromniejszej publiczności, kt&oacute;ra jednakże była bardzo liczną i nad wyraz gorącą. Najserdeczniej jednak przyjmowano mię we Lwowie. Po drugim koncercie, na kt&oacute;rym deputaci rozmaitych stowarzyszeń muzycznych wieńce i kwiaty mi ofiarowywali, urządzono jeszcze na cześć moją bankiet, z mowami, muzyką itd. Jednakże najbardziej mię rozrzewniało to serce zacne, ciepłe, a polskie, z jakim mię przyjmowano. Chciałbym tym wszystkim zacnym ludziom szeregiem wielkich dzieł dowieść, że ta ich gościnność i ich zapał były dla mnie największą, a wzruszającą i niezwykłą zachętą do dalszej pracy. 
 Korzyści materialnych wielkich nie odniosłem. Koncerty były strasznie źle urządzone. Zarobiły na nich albo towarzystwa muzyczne, albo też ci, kt&oacute;rzy mi zapewnili pewną sumę. Żyd, agent m&oacute;j, tak mię wykierował. Mogłem był wywieźć ze trzy tysiące, a tymczasem zarobiłem tysiąc tylko. 
 Obecnie też mam wiele wydatk&oacute;w, muszę zapłacić z g&oacute;ry za libretto, kt&oacute;re mi piszą. Wyjeżdżam pojutrze w dłuższą podr&oacute;ż po Niemczech, więcej dla imienia niż dla pieniędzy &ndash; przyślę więc Ci te 500 rubli w grudniu dopiero, po mojej szwajcarskiej wycieczce. 
 Teraz muszę już kończyć. Całuję Twe drogie ręce i pozdrawiam serdecznie wszystkich Was 
 Ignacy 
 &nbsp; 
 [PS] Co się dzieje z Antosią? Adres m&oacute;j: Giermanija &ndash; Deutschland: Hamburg. Poste restante , Paderewski. ",
1246,['Ignacy Jan Paderewski'],"['Helena Górska', 'Władysław Górski']",Wiedeń,,1889-10-21,1889-10-21,"Wiedeń, 21 października [18]89",Do Heleny i Władysława Górskich," Wczoraj powr&oacute;ciłem do Wiednia, ażeby się pojutrze udać na koncert do Hamburga. Stamtąd pojadę do Schwerina i na tym się skończy wszystko, com od Kugla bezpośrednio otrzymał. 
 W listopadzie będzie jeden koncert w Strasburgu, 27, kt&oacute;ry wprost otrzymałem od Stockhausena, następnie w pierwszych dniach grudnia koncert we Frankfurcie, gdzie mi Kugel popsuł tylko wszystko. Jak na cały rok, trzy engagements to trochę za mało. Bardzo jestem niezadowolony z tego Żyda i jak znajdę coś lepszego na Niemcy, to go pożegnam z rozkoszą. 
 Nie mając w rzeczywistości żadnego zarobku w listopadzie na widoku, kazałem sobie urządzić cztery koncerty w Poznańskiem. Ciekawym, co z nich będzie. Czy także mię orżną? Hr. Kwilecka, kt&oacute;rą widziałem przed paru dniami w Krakowie, obiecywała mi złote g&oacute;ry. Zobaczymy. 
 Drugi m&oacute;j koncert we Lwowie odbył się w Narodowym Domu wobec bardzo licznej publiczności. Nie wiem, ile było w og&oacute;le sprzedanych bilet&oacute;w, gdyż mi kochany Marek wręczył 513 gulden&oacute;w bez żadnego przy tym rachunku. Sądzę, żeśmy obadwaj wcale nieźle zarobili. Dostałem za to od niego śliczny koszyk kwiat&oacute;w, na kt&oacute;ry, notabene, cała jego &bdquo;hod&oacute;wla kl&agrave;wirnich diwok&rdquo; musiała się złożyć, a do kt&oacute;rego on, skromnością a wspaniałomyślnością uniesion, wstęgę dołączył z napisem: &bdquo;Znakomitemu koledze Marek&rdquo; &ndash; pocztowych czy co u licha?! 
 Pr&oacute;cz &bdquo;kolegi&rdquo; otrzymałem jeszcze wieńce wspaniałe od Galic[yjskiego] Tow[arzystwa] Muz[ycznego], od Konserwatorium, od Lutni, od &bdquo;grona artyst&oacute;w&rdquo;, od Wszelaczyńskiego (poczciwego lorda spod Kołomyi), wreszcie od lwowianek. Nie zestarzałem się jeszcze zupełnie, nie jestem jeszcze najwidoczniej przesycony powodzeniem, bom się okrutnie tej owacji ucieszył. 
 Ładna bo też była to chwila, najładniejsza ze wszystkich mych publicznych występ&oacute;w... W ciągu co najmniej pięciu minut schodzili się ci poczciwi ludzie z kwiatami, wstęgami na estradę, a publiczność wciąż stała, a oklaski biła... Było też komu? Warto też było mię tak przyjmować? 
 Obradowali mię, to prawda, ale też i upokorzyli bardzo. 
 Dziś jeszcze, choć to tydzień minął, nie mogę bez wzruszenia wspomnieć o tym 12 października. Dziwna rzecz, żem się tam przed fortepianem nie rozbeczał. 
 Niewiadomski, Wszelaczyński, Vogel, wsp&oacute;łredaktor &bdquo;Dziennika Polskiego&rdquo;, oraz R. Schwarz, dyrektor Kons[erwatorium], byli gł&oacute;wnymi organizatorami tego przyjęcia. Ja też im tego nigdy nie zapomnę. 
 Po koncercie dano mi bankiet na 30 kilka os&oacute;b, podczas kt&oacute;rego Schwarz rozpoczął toasty przem&oacute;wieniem następującym: &bdquo;Panowie pozwolą, że kochany Paderewski, kt&oacute;ry potężnym talentem i skromnością...&rdquo;. Przy tym ostatnim wyrazie Schwarzunio, jak go tu powszechnie nazywają, złapał mię za rękę i umilkł. Podpowiadam mu po trosze &ndash; ale on nic &ndash; stał&nbsp;jak pień rozłupany, rękę mi aż do b&oacute;lu gniotąc. Wszystkim, rzecz prosta, ostatni wyraz brzmiał w uszach, wszystkim się może nie zdawało, że Schwarz m&oacute;wi jeszcze, ale go słuchano w tym jednym wyrazie, słyszano tę &bdquo;skromność&rdquo; moją, no i w końcu, po kilku minutach milczenia, za nią najwidoczniej wypr&oacute;żniono kielichy. Bodaj to skromność! Niech żyje Dziewica Orleańska! 
 Po tym niewymownym, ale wzruszającym epizodzie wystąpił m&oacute;wca z zawodu, prof. G. Roszkowski, i z właściwą wielkim prawnikom wprawą nakłamał coś sporo &ndash; w najlepszej, co prawda, intencji &ndash; o moich rzekomych dla kraju zasługach. Niech żyje mistrz! Niech żyje, czemuż by nie! Ja mu tego z serca życzę, przynajmniej na czas jakiś, ale nie życzę mu tak zawsze m&oacute;wić, jak m&oacute;wił we Lwowie. 
 Pierwsza dziękczynna m&oacute;wka uszła jeszcze. Schwarzunio zatrzymał się, a raczej potknął na skromności, Rosz[kowski] ją zaznaczył, ja też o nią zawadziłem i jakoś, przy pomocy dawnych wspomnień, wywinąłem się gładko. M&oacute;wiłem z serca więcej niż z głowy, o por&oacute;wnania, do kt&oacute;rych, jak wiecie, mało mam szczęścia, nie dbając. Podobało się im. 
 Ale c&oacute;ż, kiedy po mnie powstał Sawczyński, wielki zresztą m&oacute;wca, i zn&oacute;w począł jeździć po tej mojej nieszczęsnej skromności i zajeździł mi wraz z nią i krasom&oacute;wstwo do szczętu. 
 Kazano mi tam jeszcze dwa razy przemawiać, ale, och Dziutusiu! Nie poznałbyś był swego ulubionego Demostenesa. Kamyki on miał, ale w m&oacute;zgu, a w gębie kluski. M&oacute;wiono jeszcze sporo, ale mię już niewielka chętka brała do stawania w oratorskie szranki. Biesiada przeciągnęła się do rana przy dźwiękach wojskowej kapeli, potem &bdquo;robiliśmy jeszcze trochę muzyki&rdquo;, no! I nazajutrz wieczorem, odprowadzony przez mych bliższych przyjaci&oacute;ł, odjechałem w towarzystwie najwdzięczniejszych wspomnień do Krakowa. 
 Miłym był dla mnie pobyt we Lwowie. Wszystko, co mię tam dobrego spotkało, nie miało najmniejszego pozoru wymuszoności, wszystko było jakieś proste, szczere, serdecznie odczute. 
 W Krakowie grałem natychmiast prawie po przyjeździe. Sala jeszcze bardziej przepełniona niż za pierwszym razem. Publiczności ze wsi mn&oacute;stwo. Spod Tarnowa przyjechało sporo os&oacute;b i tak mi było przyjemnie rozpoznać te poczciwe szlacheckie twarze. Jak to jednak dużo zapału, jak wiele fantazji w tej naszej szlachcie. A jakie to czasem dobre być potrafi. 
 Księży miałem dużo, Księcia [ sic! ] Biskupa na czele, była i jego bratowa, była i (przebacz mi Boże!) J.W., w dodatku w pierwszym rzędzie. Ja dostałem z koncertu niecałą połowę, resztę T[owarzystwo] M[uzyczne]. 
 Fortepian podły, twardy, palce zmęczone. Dla pani Żeleńskiej umyślnie &ndash; dawno niegrana Appassionata , wszystko to razem mogło źle usposobić. Ale jakoś to uszło. Po koncercie wywołano mię, nie przesadzam, jakie 40&nbsp;razy, zagrałem trzy bisy i koniec. 
 Nazajutrz wymieniono w &bdquo;Reformie&rdquo; wszystko, com grał na bis, z wyjątkiem mego biednego Menueta , kt&oacute;ry tu w Krakowie przez muzyk&oacute;w jest nienawidzonym, pogardzanym. Nie możecie sobie wyobrazić, jaką nienawiścią pała ku niemu Ż[eleński], a za nim cała ta zgraja małych muzyczk&oacute;w. &bdquo;Bo to, proszę pana, nic w tym nie ma, a poszło 60 000 egzemplarzy, tak mi Bock m&oacute;wił&rdquo;. 
 Słyszałem nazajutrz Balladyny 2 &frac12; aktu. Są śliczne rzeczy, ale moc lichoty. Gdzie tylko temacik jest ludowy, tam jest i wdzięk, i prostota, jest czego słuchać, i to z przyjemnością. Za to recitativa prawie wszystkie z nieboszczyka Konrada wykrajane, a od tremoland i tych &bdquo;naiwnych kontrapunkcik&oacute;w&rdquo;, kt&oacute;rymi Władzio często grzeszy, Balladyna się ugina i Alina &bdquo;tyż&rdquo;. Pani Wanda była podczas grania, chwaliłem więc zawzięcie i... podbiłem to czułe serce. Po koncercie chciała mię ona ucałować, jak Boga kocham, prawda! Tylko mię Marceli Czartoryski ocalił, rozpocząwszy w sam raz rozmowę. 
 Byłem u C[zartoryskich] na Woli [Justowskiej]. Jest tam ładnie, choć Księżny nie ma. On jest przemiły człowiek, bardzo rozsądny, wykształcony, kochający sztukę, a dobry jak chleb z masłem. Nie wiem, dlaczego mu taką złą wyrobiono opinię. Chyba dlatego, że w jego systemie wiary jest o kilka krakowskich dogmat&oacute;w mniej. I tak nie wierzy on w nieomylność Matejki i Popiela excelencji, a przed komitetem Mickiewiczowskiego pomnika czołem nie bije. Ot i macie nowego Filipa z konopi &ndash; według Syrokomli! 
 Dostałem od Cz[artoryskiego] na pamiątkę prześliczny autograf Chopina, ale nie dlatego go chwalę. 
 Z Krakowa pojechałem do Zakopanego. Deszcz straszny, przybyłem w nocy, mieszkania nie ma, musiałem więc wprost do Chał[ubińskiego] zajechać. Biedny starowina! Jak się on zmienił! Twarz obrzękła, broda gęsta, mowa powolna, a chociaż władze logiczne nietknięte, jasność sądu taż sama, to przecież znać, iż na umyśle choroba r&oacute;wnież wycisnęła swe piętno. Krzepnięcie arterii! Nie ma ratunku. Jak mi też boleśnie było patrzeć na tego kolosa leżącego na łożu bez ruchu lub przewożonego powoli, ostrożnie na w&oacute;zku. 
 Tak jeszcze niedawno chodziliśmy pospołu na wysokie g&oacute;r szczyty, lubowaliśmy się śr&oacute;d szumu smrek&oacute;w i strumyk&oacute;w szmeru dźwiękami muzyki tatrzańskiej (z tą tylko r&oacute;żnicą, że on szczerze, a ja... dla niego), tańcowaliśmy nawet w Roztoce i w zb&oacute;jeckiego co się zowie, z toporkami w garściach. A co tam było śmiechu i pogody na tej wycieczce, choć wicher chwiał naszymi nogami, a deszcz zalewał nam oczy! 
 Dziś... popłakaliśmy się i w niemym uścisku zawarliśmy tę całą radość&nbsp;&nbsp;naszą wielką, podniosłą, radość, w kt&oacute;rej brakło trochę wesela, a panował jakiś dziwnie uroczysty smutek... 
 Nazajutrz słońce rozlało światła promienie po wszystkich wirchach śniegiem już pokrytych i było tam wesoło, w g&oacute;rach, a mnie ponuro w zakopiańskiej dolinie... 
 I tu mi też smutno. Od rana do nocy słyszę jeden głos tylko, wciąż jedne i też same słowa. Od roku przeszło nic Ci nie przybyło i kto wie, czy już przybędzie. Krytycyzm wzmaga się, potężnieje w stosunku do słabnięcia pomysłowości, natchnienie ustępuje miejsca rozr&oacute;żnianiu, źle mi jest. 
 Fredziuś m&oacute;j jest od dni kilku w Warszawie i jemu jest źle także, ale dla innych powod&oacute;w i chyba nieświadomie. Chory on! Kerntopfy zwołały konsylium i panowie Kosiński, Sikorski i ktoś jeszcze orzekli, iż jest to choroba krzyża (chodzić on dotąd nie umie), z kt&oacute;rej tylko przy wielkich staraniach wyjść można. O nauce mowy nie ma. Zabroniona. Głowa mi pęka na myśl samą, iż m&oacute;j syn może być jeszcze głupszym ode mnie. Ha! Trzeba być trochę filozofem. 
 Ojciec m&oacute;j coraz to słabszy, dzierżawa coraz to gorzej idzie (istny &lt;&hellip;&gt;), jakże ja tedy mogę myśleć o porzuceniu koncert&oacute;w, choćby na p&oacute;ł roku? 
 No! ale trzeba już kończyć. Zapisałem się strasznie, anim się spostrzegł, że to już ciemno, że list&oacute;w jeszcze dużo do napisania, a jutro już jechać trzeba. 
 Bądźcie mi zdrowi, moi drodzy, a piszcie poste restante do Hamburga, choćby na Berdycz&oacute;w.&nbsp; ",
1247,['Ignacy Jan Paderewski'],['Helena Górska'],Hamburg,,1889-10-25,1889-10-25,"[Hamburg, ok. 25 października 1889]",Do Heleny Górskiej," Jakoś nieszczęśliwie rozpoczęła się moja po Niemczech wędr&oacute;wka. Przybyłem wczoraj z rana do Berlina i tam na wstępie dowiedziałem się od B[ocka], że Wolf[f] pragnie dać mię poznać berlińczykom o miesiąc wcześniej, niż zamierzałem. Wkr&oacute;tce też przyszedł i sam Żyd. Potwierdził słowa B[ocka] i dodał, że p&oacute;źniej byłoby niepodobieństwem, ażebym wystąpił. Zgodziłem się. Ale nie umiejąc dotychczas ani jednej nutki z koncertu mego, nie mając nawet tygodnia czasu na poprawienie jeszcze kilku szczeg&oacute;ł&oacute;w i przygotowanie się, jestem w strachu, przechodzę męki i cierpienia, o jakich nie miałem dotąd pojęcia. Niemcy pożrą całą moją sławę, zniechęcą mię do reszty, pozbawią możliwości zarobku. 
 I tutaj [w Hamburgu] już mi się nie powiodło na wstępie. Przybyłem z chorym palcem. Paznokieć złamany, okropne zapalenie, b&oacute;l, bez grania nawet nieustający. Jakże tu grać porządnie? Koncert grałem jeszcze na dzisiejszej pr&oacute;bie jako tako, często fałszywie, ale za to sola [ sic! ] wcale nie wyszły. Wywołano mię dwa razy, ale na Hamburg to nic podobno nie znaczy, bo tu i 10 razy wywoływać umieją, a po wt&oacute;re z pochwał muzyk&oacute;w zauważyłem, że się po mnie więcej spodziewano. Dziwna, bo też ta pr&oacute;ba w olbrzymiej sali, na 2400 os&oacute;b, przepełnionej &ndash; jak powiadają &ndash; dla Menueta. Postawiono mi bowiem za warunek, że tę moją &bdquo;b&ecirc;te noire&rdquo; grać będę. Czuję, że już mię ta &bdquo;gwiazda&rdquo; moja opuszcza. Jutro wieczorem zamknę przed sobą wrota do Niemiec p&oacute;łnocnych, a Berlin dokona reszty. A jak mi jednak zależałoby na tym, by właśnie w tych dwu miastach przedstawić się jak najkorzystniej! Okropnie jestem przybity, przygnębiony. Czuję się samotnym i nieszczęśliwym jak nigdy. Bądź mi zdrową i napisz sł&oacute;w parę &ndash; Hotel Streit, Hamburg. 
 Kocham Cię, dziecino 
 Tw&oacute;j ",
1248,['Ignacy Jan Paderewski'],"['Helena Górska', 'Władysław Górski']",Schwerin,,1889-10-29,1889-10-29,"Schwerin, 29 października [18]89",Do Heleny i Władysława Górskich," Grałem w Hamburgu nad wszelkie spodziewanie dobrze i spokojnie. Z koncertu S[aint]-S[a&euml;nsa] byłem nawet bardzo zadowolony. Publiczność przyjęła mię niezmiernie gorąco i kazała nawet grać bis, po kt&oacute;rym jeszcze kilka razy mię wywołano. Słowem, pierwszy m&oacute;j występ na niemieckiej ziemi udał się pomimo b&oacute;lu palca i pomimo strachu. Udał się doskonale i zapewne wywrze pewien wpływ na dalsze moje występy. 
 Dziś gram w Schwerinie. Palec boli gorzej jeszcze, fortepian Steinweya okropnie twardy, a kapelmistrz, chociaż rzeczywiście dzielny człowiek, uważa się za zbyt wielką powagę, aby na moje tempi i odcienia przystać. Gdy tylko zwolnię lub przyśpieszę nieco, w&oacute;wczas wali pałką w pulpit i ani rusz! Mam wsp&oacute;łczucie dla jego siwej peruki, dlatego też kot&oacute;w z nim nie zadarłem na pr&oacute;bie. Ale co do grania dzisiejszego, to już pewien jestem, że mi się nie uda, że największe starania na nic się nie przydadzą. C&oacute;ż robić? 
 Na szczęście pozostaje mi do wytłumaczenia się metoda owego gracza, kt&oacute;remu m&oacute;wiono: &bdquo;Ręki ci podać nie można, dostałeś w pysk śr&oacute;d miasta, na rynku. Gdzie? A w Łowiczu. Hm, c&oacute;ż to mi za miasto &ndash; Łowicz?...&rdquo;. 
 O Schwerinie jednak niezupełnie lekceważąco można się wyrażać. Wprawdzie miasteczko małe, ale dość schludne. Położenie nie najbrzydsze, zamek książęcy przepyszny, wspaniały, bodaj że i najwdzięczniejszy i najsympatyczniejszy w całych Niemczech. Teatr prześliczny, sala koncertowa, orkiestra, instrumenty, głosy solowe i ch&oacute;ralne, wszystko &ndash; wyborne. Czemu to w żadnym z miast polskich tego się nie spotka? Czy Krak&oacute;w lub Lw&oacute;w nie stać by było na teatr taki, na salę itp.? Naturalnie, że nie, bo tam w rządzących kołach zbyt jeszcze wiele plugastwa, brudu, łajdactwa. 
 Wszystkim na przykład wiadomo, że pan Koźmian pobiera od Sejmu krajowego i miasta przeszło 12 000 gulden&oacute;w subwencji na utrzymanie teatru. Z tego ani aktorzy, ani przedsiębiorca właściwy, Gl&uuml;ckson, nie otrzymują złamanego centa. Ten ostatni zarabia jednak sporo, rzecz prosta kosztem aktor&oacute;w, sztuki, a raczej dzieł wystawianych, no! i publiczności. Ale co tam o tym gadać! 
 Co innego mię teraz obchodzi. Chcę na kilka dni przyjechać do Paryża. Jestem taki niepraktyczny i pragnę z wyjątkiem kilku os&oacute;b, u kt&oacute;rych być muszę, nikomu się nie pokazywać. Może w ciągu tych kilku dni uda mi się coś nagryzmolić i korektę koncertu przejrzeć. Proszę mi&hellip; 
 Przeszkodzono mi dalej pisać, bo pow&oacute;z zajechał i musiałem p&oacute;jść na koncert. C&oacute;ż? Koncert odbył się nieźle. Grywałem i mogę czasami grywać dużo lepiej, ale o takie powodzenie w Niemczech trudno. Orkiestra i dyrygent &ndash; primo quartetto &ndash; rozkosz grać z nimi. 
 Publiczność z początku chłodna, w końcu rozgrzała się, jak gdyby śr&oacute;d niej było sporo krakowiak&oacute;w. Jutro o 2.00 mam grać u dworu. Die Grossherzogin Marie hat es befohlen . Zn&oacute;w zapewne dostanę jakieś cacko z dziurką, z kt&oacute;rego nawet Żyd, ba, nawet Monsieur Lombard, skorzystać nie będzie w stanie. Przyjadę zapewne w niedzielę. W piątek gram Kammermusik w Hamburgu. 
 Do widzenia, moi drodzy 
 Ignacy ",
1249,['Ignacy Jan Paderewski'],['Helena Górska'],Bukareszt,,1889-11-18,1889-11-18,"Bukareszt, [18 listopada 1889]",Do Heleny Górskiej," Dziecino droga, 
 jutro dopiero koncert, nie powinien bym dziś pisać do Ciebie, ale ponieważ mam parę minut wolnych, więc trzeba z nich skorzystać, by Ci powiedzieć, że przeklinam chwilę, w kt&oacute;rej się zgodziłem na przyjazd tutaj. Zamęczono mię. Jestem już prawie od tygodnia, a jeszcze nie zdołałem p&oacute;ł godziny zaznać spokoju. Z rana w pałacu u kr&oacute;lowej, po obiedzie w pałacu u kr&oacute;lowej, wieczorem do 7.30 w pałacu u kr&oacute;lowej, za każdym razem z tą poczciwą B[ibesco] z nieodstępnymi duetami, kt&oacute;re wygrywaliśmy w Paryżu, a na domiar nieszczęścia z fortepianami, o jakich nikt nie może mieć pojęcia. Czegoś podlejszego nie było nigdy na świecie. Każdy m&oacute;j palec jest zakrwawiony, ramiona bolą, nerwy rozprężone... 
 Boże wielki, jak ja tu się wyczerpałem, to strach! Przeklęte te pieniądze! Gdyby to chociaż był przyrzeczony doch&oacute;d? Ale to niemożliwe! Sala przynosi około 4000 frank&oacute;w, ale samo jej wynajęcie kosztuje 400, fortepian, Boże się zlituj, najpodlejszy Pleyel &ndash; 100 frank&oacute;w, inne koszta 350, a gdy się doliczy hotel straszliwie drogi i 450 frank&oacute;w, kt&oacute;re dotychczas wydałem, i 250, kt&oacute;re jeszcze na podr&oacute;ż wydać muszę, to mi się najwyżej 1800 frank&oacute;w zostać może. A ile mi tu sił ubyło, sił artystycznych! Jestem finished ! kompletnie. 
 Kr&oacute;lowa miła, czarująca kobieta. Sentymentalna jak Niemka, przesadna nieco jak każda mniej więcej poetka, ujmująca jak wielka pani i dobra widocznie. Urządzenie w jej salonach świadczy o wysokim, bajecznym smaku artystycznym. Cała to też moja przyjemność, że się na to wszystko napatrzeć mogłem. 
 Bo co do B[ibesco], to ta poczciwina, choć się nosi ze mną jak kura z jajkiem, a może właśnie dlatego, okropnie mi już dokuczyła. Diabli mi nadali przyjeżdżać tutaj. Nie przygotowałem się do jutrzejszego koncertu. Palce pokaleczone, oto paskudzić będę. Wolałbym już nie żyć, nie przesadzam. 
 &nbsp; 
 [PS] Napisz mi do Frankfurter Hof, Frankfurt a\/M. 
 Kocham Cię, Matko, i całuję ręce z całego oddanego Ci serca. ",
1251,['Ignacy Jan Paderewski'],['Jan Paderewski'],Wiedeń,,1889-11-23,1889-11-23,"Wiedeń, 23 grudnia [18]89",Do Ojca," Drogi Ojcze, 
 powr&oacute;ciłem przed chwilą ze Szwajcarii. Pośpieszam z przesłaniem Kerntopfom całego mojego zarobku, 2000 fr., ażeby, zachowawszy sobie 750 fr. na rachunek mojego długu, resztę zamienili na 500 rubli i Tobie odesłali. Do końca marca nic więcej nie będę m&oacute;gł przysłać, gdyż w przeciągu dwu prawie miesięcy nie będę miał ani jednego koncertu. 
 Co zaś do Kerntopf&oacute;w, to im jeszcze sporo jestem winien, a oni obecnie nieświetnie stoją. Z innej zaś strony mam jeszcze do pokrycia dług wielki, bardzo wielki, zaciągnięty na spuściźnie Fredzia. O nabyciu majątku, o kapitałach mowy nie ma, a jednak czas byłoby już i [o] oszczędnościach pomyśleć, bo sił nadzwyczajnych nie mam, młodość kazano mi zmarnować w Warszawie na dawaniu lekcji od rana do nocy, a powodzenie takie jak moje obecne trwać długo nie może. Rok, dwa &ndash; p&oacute;źniej przyjdą młodsi, mniej spracowani &ndash; trzeba będzie ustąpić &ndash; zwykła kolej losu. 
 Toteż, drogi Ojcze, nie buduj zamk&oacute;w na lodzie. Nie przypuszczaj, żebym obecnie tak łatwo tysiące zarabiał. Biorę wprawdzie niekiedy po tysiąc za koncert, ale takich koncert&oacute;w mało, bardzo mało, tysiące to tylko franki, a z nich po opłaceniu koszt&oacute;w ledwie połowa zostaje. Robię, co mogę dobrym, szczerym sercem i nie poczytuję tego sobie za najmniejszą zasługę, ale też ręczyć nie mogę, że mi na to środki i okoliczności zawsze pozwalać będą. Niech dziś palec mię boli i choroba taka potrwa przez parę miesięcy koncertowych &ndash; wtedy tylko za pożyczone pieniądze żyć wypadnie, bo na poczekaniu i lekcje się nie znajdą. 
 Nie piszę o tym wszystkim w tym celu, ażeby Ci przykrość zrobić. Nie jestem do tego zdolny, ale Kerntopf przytoczył mi jeden szczeg&oacute;ł z Twego listu, po kt&oacute;rym wnoszę, iż zbyt moje środki i zarobki przeceniacie. &bdquo;Ojczulek powiada, że pragnąłby jak najprędzej na Twoim majątku gospodarować&rdquo;. Widocznie musiałeś mu napisać, iż chcesz majątek nabyć!... Uważam sobie za obowiązek przestrzec Cię, m&oacute;j drogi, że to jest złudzenie, jak wiele innych. 
 Fredzio zdrowszy, uczy się pilnie i już dziś do mnie własnoręcznie napisał. Wkr&oacute;tce go zabiorę i oddam do szk&oacute;ł, bo pomimo całej naszej z Kerntopfami przyjaźni nie chciałbym, ażeby był dla nich ciężarem. 
 Od kr&oacute;la Rumunii otrzymałem order. Nie bardzo tam ja z niego dumny jestem, bo mi ordery, z wyjątkiem chyba Legii Honorowej, wcale nie imponują, ale jak na początek, to i taki orderzyna coś znaczy. Niekt&oacute;rzy przywiązują do tego wagę. Ciebie to ucieszy. 
 Przy zbliżających się świętach i Nowym Roku przesyłam Wam wszystkim najserdeczniejsze życzenia wszelkich pomyślności i zdrowia przede wszystkim. Ręce Twe serdecznie całuję. Rodzinę całą pozdrawiam 
 Ignacy ",
1250,['Ignacy Jan Paderewski'],['Helena Górska'],Bazylea,,1889-12-14,1889-12-14,"[Bazylea, 14 grudnia 1889]",Do Heleny Górskiej," Ani się Pani domyśli, gdzie jestem. Ot&oacute;ż w Bazylei. Ale nie dość na tym. Siedzę w Schreibzimmer hotelu, w kt&oacute;rym mieszka &bdquo;niepiękna Helena&rdquo;, i czekam na nią, ponieważ ona je jak najpospolitsza kobieta w table d&rsquo;h&ocirc;te . Przyjechała babina na m&oacute;j koncert i dała mi dziś rano znać, abym przyszedł. Widocznie Opatrzność uważa, iż nie dość mi koncertowego strachu. 
 Jestem strasznie znużony. Grałem w środę w M&uuml;lhausen. Mały doch&oacute;d &ndash; 400 frank&oacute;w. Nie spałem ani sekundy i o 5.30 ruszyłem do Neuch&acirc;telu. Tam r&oacute;wnież niewiele dochodu: 327,80 cent[ym&oacute;w]. Spałem 3 godziny i o 6.00 pojechałem do Lausanne. O 12.00 pr&oacute;ba, o 8.00 koncert z orkiestrą. Wczoraj zn&oacute;w potrzeba było wyjechać o 6.30 rano do Bazylei. Wieczorem pr&oacute;ba, dziś koncert, jutro zn&oacute;w o 6.30 wyjazd powt&oacute;rzę do Lausanne, gdzie odbędzie się o 5.00 pr&oacute;ba, a o 8.00 koncert. Straszne życie. 
 Alliod &ndash; rura, cymbał, fujara! Nie chce mi nic urządzić na wtorek, środę i piątek, a tylko ruszył najspokojniej do Genewy, myśląc, że mi tam wilją wilji koncert wytrzaśnie. Nie miałem pojęcia o takim niedołęstwie. Za przyszłą bytnością w Krakowie zaproponuję, ażeby go wybrano do rady miejskiej, do komitetu pomnika Mickiewicza z tytułem &bdquo;honorowego obywatelstwa polskiego&rdquo;. 
 Piszę w rękawiczkach, dlatego mam takie zmienione pismo. 
 Jak zdrowie? Proszę o list&nbsp; z a r a z&nbsp; do Vevey poste restante . Padam do n&oacute;żek i całuję rączki 
 Ignacy 
 &nbsp; 
 [PS] A umieram ze strachu. ",
1252,['Ignacy Jan Paderewski'],"['Helena Górska', 'Władysław Górski']",Wiedeń,,1889-12-24,1889-12-24,"Wiedeń, 24 grudnia [18]89",Do Heleny i Władysława Górskich," Smutna Wigilia 
 Przyjechałem przed godziną i zastałem milion list&oacute;w, a przynajmniej połowę. Zanim się z tą masą załatwię i na dłuższą gawędką zdobędę, pragnę przesłać Wam kilka wyraz&oacute;w pamięci i życzenia złożyć &ndash; wedle naszego pięknego zwyczaju. Czego Wam życzyć? Nie wiem, lecz sądzę, że zdrowie ciała i duszy, spok&oacute;j dadzą Wam zadowolenie. Bądźcie więc zdrowi, spokojni, a z a d o w o l e n i, jako ja sam bym być pragnął, a nie mogę. Powr&oacute;ciłem wprost z Genewy. Niezbyt tam dobrze byłem usposobiony, grałem niezupełnie tak, jak grywać mogę, lecz tym niemniej powodzenie miałem duże i wspomnienia wywiozłem jak najmilsze. Ludzie dobrzy i mili, zwyczaje a obyczaje budujące. Wprawdzie przyjaźń stroiciela fortepian&oacute;w z tak zwanym ministre des beaux arts dziwi trochę; zażyłość kotlisty, kt&oacute;ry przyjmuje napiwki, z dyrektorem orkiestry, kt&oacute;ry je daje, razi nieco, a poufałość szewc&oacute;w i krawc&oacute;w z profesorami uniwersytet&oacute;w jest wprost zdumiewającą, lecz c&oacute;ż to wszystko znaczy? Swoboda jaka, wolność! 
 Nie chciałbym być Szwajcarem z pochodzenia, bo choć byłbym porządniejszym człowiekiem, tobym sobie nie bardzo m&oacute;gł dać rady ze sztuką, ale chciałbym zobaczyć w naszej Polsce ustalone na czas jakiś szwajcarskie porządki. Chciałbym zobaczyć np. takiego Radziwiłła klepanego po brzuchu Seyfryzową ręką; chciałbym widzieć Potockiego grającego w ćwika z Choińskim, kt&oacute;ry by mu nawet już swymi prymasami imponować nie potrzebował. Ale co tam! 
 Poznałem trochę Polaczk&oacute;w, przeważnie student&oacute;w. Wprowadzono mię do czytelni ubożuchnej a czystej i przedstawiono: &bdquo;Obywatel Paderewski&rdquo;. A toby m&oacute;j Tata był dumny, gdyby słyszał. Poznałem i Jeża. Co za złoty człowiek. Dzielny, serdeczny, miły, dobry &ndash; wojak i gołąb! 
 Jak zdrowie? Wszystkich Was w czambuł serdecznie ściskam 
 Ignacy ",
1253,['Ignacy Jan Paderewski'],['Helena Górska'],Wiedeń,,1890-01-01,1890-01-01,"[Wiedeń], styczeń [18]90, poniedziałek",Do Heleny Górskiej," Proszę mi wybaczyć, że tak długo nie pisałem i że tak kr&oacute;tko dziś piszę. Ledwie żyję! Pracuję po 12&ndash;14 godzin i to mi jeszcze nie wystarcza. Gdy potrzeba nauczyć się trzech koncert&oacute;w z orkiestrą, paru sonat i rozmaitych innych kompozycji, a pr&oacute;cz tego przygotować wyciąg fortepianowy z orkiestrowej partii mego koncertu, i to wszystko na gwałt, w przeciągu paru tygodni, to już nie wiem, skąd brać czas na pisanie list&oacute;w. Niestety otrzymuję ich codziennie po kilka ze wszystkich stron, i to pilnych, we własnych moich interessach. Diabli mię biorą!! Jeżeli do końca tego tygodnia z pracą nie postąpię, to już wyrzeknę się przyjazdu do Paryża. Bez repertuaru nie mogę, n i e&nbsp; p o w i n i e n e m przyjeżdżać. 
 I to właśnie teraz, gdy jestem tak zajęty, jak jeszcze nigdy nie byłem &ndash; każe mi Pani przywozić Fredzia. Miałem zamiar sam go przywieźć z Torunia około 10 lutego. Kerntopfy byliby mi go dostawili r&oacute;wnie chętnie tam, jak i do Krakowa. Ale Pani uważa, iż powinienem zaciągnąć jeszcze inny dług wdzięczności, nie u Marmurk&oacute;w, lecz u pana Stojowskiego. Dla uspokojenia Pani zgadzam się na to i &ndash; jak już doniosłem &ndash; uprzedziłem K[erntopf&oacute;w], by byli w pogotowiu. Zapewne z tego powodu i tegoroczne lato wypadnie mi spędzić na odpłacaniu się za wyrządzone przysługi. Mniejsza o to. Przykro mi jednak i dziwnie trochę będzie witać tu na chwilę syna i pozostać, podczas gdy on z obcym w tak daleką wyruszy drogę. 
 Jubileusz wypadł jak najpodlejsza szopka. Stary najprz&oacute;d sam nabruździł &ndash; komediant jak zwykle, a najbardziej napaskudziła Es[sipowa]. Gęś, małpa!! Opowiem może sam, jak to było. Szkoda w każdym razie i&nbsp; c z a s u,&nbsp; i&nbsp; p i e n i ę d z y. Zmarnowały się. 
 Dotychczas nie rozumiem, co się Fredziowi naraz stało. Otrzymałem od niego samego list, kt&oacute;ry mi sprawił okrutną uciechę, a zaraz potem przyszły Pani wiadomości wielce, wielce zatrważające! Piszę do K[erntopfa] &ndash; nie ma odpowiedzi. Telegrafuję &ndash; odpowiadają &ndash; Fredzio zdr&oacute;w. 
 Kończyć muszę. Proszę bardzo o niepokazywanie mego listu nikomu. 
 Ściskam Was z całego oddanego serca 
 Ignacy ",
1254,['Ignacy Jan Paderewski'],['Helena Górska'],Wiedeń,,1890-01-19,1890-01-19,"[Wiedeń], 19 stycznia [18]90",Do Heleny Górskiej," Dziś dopiero jestem w stanie napisać sł&oacute;w kilka, lecz czynię to ze smutkiem, i wielkim. Źle mi bardzo! Długi niepok&oacute;j zamienił się w boleśną pewność, w przeświadczenie, że mam syna, nieszczęśliwego kalekę, kt&oacute;remu chyba już opieka Wasza zacna na nic się nie przyda. Ile w tym jest mojej winy &ndash; trudno określić. Zawiniłem zapewne, lecz kara bodajże za ciężka! Źle się bardzo stało, żem go sam nie przywi&oacute;zł &ndash; tak jak pragnąłem &ndash; z Torunia, gdzie miał się odbyć m&oacute;j koncert 9 lutego. Chciałem w ciągu tych 28 dni przygotować się do berlińskiego występu, wyuczyć się nowego programu na Paryż, ażeby nie być zmuszonym ustąpić miejsca &bdquo;nowym a młodszym&rdquo;, ażeby także zarobić choć na rok spokojnej, tw&oacute;rczej pracy. Chciałem widocznie za wiele. Dziś nie mam już sił do pracy. Ochota nawet mię odbiegła. Życie takie przykre, takie dziwnie gorzkie... Po co mam się mordować, dręczyć nad tymi trudnościami, kiedy to mi już nic nie przyniesie! 
 Za sześć dni pr&oacute;ba z B&uuml;lowem, a ja jeszcze pierwszej części koncertu nie umiem. Odm&oacute;wić niepodobna, bo dałem słowo Bockowi, że mu zawodu nie uczynię. 
 Na Paryż nie mam nawet połowy jednego koncertu przygotowanej, zaś to, co jest, niewykończone jeszcze, i to są właśnie same &bdquo;koniki&rdquo; pana Śl[iwińskiego], kt&oacute;ry &bdquo;ma zjechać do Paryża, by zaćmić tak zwanego nowego Chopina&rdquo; &ndash; słowa gazet galicyjskich. 
 Dla Lamoureux nie mam nic: Scherzo z koncertu Liszta, a z francuskiego repertuaru 2 stronnice Chevillarda. Oto wszystko. Jeżeli przyjadę do Paryża, to będę miał z 1 koncertu trochę pieniędzy, a dużo wstydu &ndash; u Lamoureux grać zaś nie mogę. Myślę nie występować wcale. Może zarobię trochę w Lyonie, Poznaniu i w Holandii. 
 Na dzierżawę dla ojca i na kurację dla Fredzia, wraz z dwoma tysiącami, kt&oacute;re posiadam, powinno to wystarczyć. Stało się według życzenia Pani &ndash; szkoda jednak, że nie według mojego, kt&oacute;re było, bądź co bądź, rozsądniejszym. Moralnie jestem zabity &ndash; materialnie tracę tysiące, a biedne dziecko zdrowym nie będzie. Będzie mu lepiej niż kiedy i gdziekolwiek indziej, lecz te trzy tygodnie więcej opieki ze zbyt wielką połączone ofiarą. W przyszłości sam biedny Fredzio najwięcej na tym straci. 
 To, co Pani w tej chwili myśli o mnie, łatwo odgadnąć. Nie mam serca, nieprawdaż? Mniejsza o to. Byłem przecież posłusznym. 
 Pojutrze Kernt[opf] odjeżdża. Chciał on, poczciwina, odwieźć Fredziunia do samego Paryża. Niestety pan Stojowski był już do tego &bdquo;zgodzony&rdquo;. Trudno było nowemu wierzycielowi dawać odprawę. Błagam Panią, ażeby już Pani z Kern[topfem] nie korespondowała. Fredzia z wyjątkiem domowych i lekarzy nikt nie powinien widzieć. 
 Jeżeli za parę dni do r&oacute;wnowagi dojdę, to zn&oacute;w napiszę i postaram się o moim synku pisać. Dziś mi trudno. Serce przepełnione smutkiem, żalem i goryczą. 
 Bądźcie zdrowi i weselsi ode mnie 
 Ignacy ",
1255,['Ignacy Jan Paderewski'],['Helena Górska'],Wiedeń,,1890-02-01,1890-02-01,"[Wiedeń], 1 lutego 1890",Do Heleny Górskiej," Jestem obecnie taki biedny, taki chory, że spełniłabyś nawet miłosierny uczynek, pisząc do mnie po dawnemu. Do Berlina nie pojechałem, Poznań itd. też rzucam, chcąc koniecznie w Paryżu wystąpić bez wstydu, ale już chyba do tego nie dojdzie, bo mi sił braknie. O takim wycieńczeniu, o takim duchowym upadku, o takiej cieleśnej niemocy nie miałem pojęcia. W tej chwili, pisząc te słowa, podskakuję na krześle jak w konwulsjach, dreszcze mam ciągłe, a niepok&oacute;j jakiś dziwny, niepojęty każe mi przerywać pisanie co parę minut. 
 Straciłem już prawie wszystkie włosy. Bogu się podobało, ażebym miał zawsze słuszność. Straciłem je bezpowrotnie i &ndash; przebacz mi &ndash; nic mnie już po nich nie pocieszy. 
 Niczego się nie spodziewam i spodziewać nie mogę, tylko pragnąłbym jeszcze zebrać trochę pieniędzy, ażeby memu biednemu kalece i reszcie tej biedoty mojej jaki taki byt zabezpieczyć. Nie uda mi się tego dokonać, wiem o tym, bo ten rok podły, haniebny dla mnie, a jeżeli żyć będę, to tylko podlejsze zobaczę. Powodzenie moje było świetne, ale kr&oacute;tkie. Przyjadę jednak do Paryża, po co? Moją młodą sławę pogrzebać. Nie m&oacute;wiłem Ci, że się boję przyjazdu i widoku tego biednego, że mi ono nieszczęście przyniesie. Nie m&oacute;wiłem o tym, bo mi wstyd było, lecz czuję to, wreszcie Ty sama to czujesz i zobaczysz. Teraz zmienić tego nie można. Stało się. Ciężar wielki spadł Ci na barki, a mnie obawa, że tej nieszczęśliwej istoty nawet utrzymać nie zdołam. 
 Zrobiłem Ci wielką przykrość mym ostatnim listem. Żałuję tego bardzo. Przebacz mi! Nie mogłem zapanować nad b&oacute;lem, kt&oacute;ry teraz przeszedł. Brak mi Ciebie, Heleno, brak mi Twej dłoni życzliwej, Twego kojącego słowa. Źle mi, ciężko, rozpaczliwie, smutno i może dlatego jesteś mi droższą niż dawniej, niż wszystko. Bądź mi tylko zdrową, ukochana 
 Tw&oacute;j 
 &nbsp; 
 [PS] Ach, jak ja Ciebie&hellip;&nbsp; ",
1256,['Ignacy Jan Paderewski'],['Helena Górska'],Poznań,,1890-02-13,1890-02-13,"Poznań, 13 lutego [1890]",Do Heleny Górskiej," W tej chwili powr&oacute;ciłem z koncertu. Sala przepełniona &ndash; szlachty zjechało się mn&oacute;stwo, tej poczciwej, kochanej szlachty polskiej, no i Niemc&oacute;w przyszło niemało. Fortepian miałem haniebny, twardy, nieznośny, ale grałem jako tako. Lepiej niż przedwczoraj w Toruniu. Bito mi sute oklaski, ale ja czułem, że ta cała publiczność słuchała mię przez patriotyzm, bo muzykalną nie jest i sztuka mało ją obchodzi. Niemcy zaś słuchali może z przyjemnością, bom grał najlepiej klasyczne utwory, ale oni tu tacy podli, tacy nikczemni, tacy zbrodniarze... Na dziś koniec [o] muzyce &ndash; za chwilę odbędzie się bal, na kt&oacute;ry zaraz idę, jutro mn&oacute;stwo wizyt, a pojutrze, w sobotę, daję koncert na doch&oacute;d tutejszego teatru. 
 W og&oacute;lności gram gorzej niż dawniej, bom się przepracował i palce straciły giętkość i siłę. Smutno mi i boję się przyjazdu do Paryża, w kt&oacute;rym już tego roku powodzenia mieć nie będę. Zobaczysz, Kotusiu. 
 Za listy Twoje (otrzymałem oba) dziękuję Ci całym sercem. Nie wiesz nawet, ile mi one sprawiły rozkoszy. 20 [lutego] będę w Lyonie i dopiero około 26 [lutego] zjawię się w Paryżu. Nie wiem doprawdy, co mam grać u Lam[oureux]. Koncertu Liszta na pamięć jeszcze nie umiem. Jednym słowem, bieda ze mną. 
 Jak ty mię, Helenko, pocieszasz, jak mnie krzepisz na duchu! Zmusisz mię do tego, że naszą dziecinę szczerze pokocham. Dzięki Ci za to, ukochana! Muszę iść! Bądź mi zdrową, najdroższa. 
 Przyszły list: Lyon, Hotel Callet. 
 Tw&oacute;j kochający ",
1257,['Ignacy Jan Paderewski'],['Helena Górska'],Paryż,,1890-05-09,1890-05-09,"[Paryż, przed 9 maja 1890]",Do Heleny Górskiej," Dziecko moje drogie, 
 niepodobna mi wyjechać z Paryża, nie przesławszy Ci sł&oacute;w kilku głębokiej, serdecznej wdzięczności za wszystko, czegom doznał od Ciebie. Otoczyłaś mię macierzyńską opieką, siostrzanymi staraniami; dałaś mi spokoju tyle, ile go moja biedna dusza zaznać może, a nadto dałaś chwile szczęścia, kt&oacute;re odczułem, odczuwam w całej ich pełni i za kt&oacute;re Ci dziękować nie potrafię. Jakaś Ty dobra, podniosła, święta istota! Jak ja Cię kocham, ub&oacute;stwiam, dziecino moja najdroższa! 
 Wczoraj jeszcze otrzymałem list od mojej poczciwej siostry. Wzruszył on mię bardzo, toteż Ci go posyłam. Tyle tam serca i prostoty w tych słowach, nieudolną pisanych ręką. Robi mi ona, biedaczka, wym&oacute;wkę, żem tak długo do niej nie pisał, lecz czy ja mogłem postępować inaczej? Czyż moja w tym wina, że mi jej nigdy nie zabrakło, żem przy Tobie przez te lat kilka ani rodziny, ani przyjaci&oacute;ł braku nie odczuł? Tyś mi była wszystkim, Helenko, i ja tylko z dumą i radością o tym myślę. 
 Bądź mi zdrową i wesołą, najdroższa, niedługo się zobaczymy, a tymczasem całuję Cię z całej duszy i serca 
 Tw&oacute;j 
 &nbsp; 
 [PS] Z włosami mymi rozpacz. Wyłażą masami, gdy się sam czeszę, choć się z nimi już aż nazbyt łagodnie obchodzę, a głowa swędzi i boli. Nie będę już ja więcej grał w Paryżu. Bardzo mię to boli. 
 Ptaszki są w kwitnącym stanie. Utyły wszystkie i skrzeczą jak najęte. 
 Jadę za 3 godziny. Waca i Fredka ściskam. Niech Wac będzie ostrożny w wodzie.&nbsp; ",
1258,['Ignacy Jan Paderewski'],['Jan Paderewski'],Londyn,,1890-05-10,1890-05-22,"Londyn, [10 i 22 maja] 1890",Do Ojca," Drogi m&oacute;j Ojcze! 
 Piszę do Ciebie kilka sł&oacute;w zaledwie, ażeby donieść tylko, że mi się, dzięki Bogu, dobrze wiedzie i że ze zdrowiem moim, pomimo strasznego zmęczenia i wyczerpania, źle jeszcze nie jest. Wczoraj dałem pierwszy m&oacute;j koncert w Londynie. Powodzenie moralne miałem wielkie, ale o zarobku nie marzyłem nawet. Na początek wypadnie mi zapewne jakieś 800 frank&oacute;w dopłacić. 
 Pierwsze występy w Londynie w og&oacute;lności kosztują bajecznie drogo &ndash; koszta tego koncertu wynoszą 2650 fran[k&oacute;w], toteż dziwię się bardzo, że mi względnie tak mało dopłacić wypadnie. Co prawda, przyjechałem poprzedzony wielkim rozgłosem z Paryża, gdzie rzeczywiście miałem szalone, olbrzymie, przesadne powodzenie. Występowałem tam około 25 razy publicznie, nie zawsze, co prawda, za pieniądze, ale się i pod tym względem użalać nie mogę, gdyż zarobiłem sporo grosza. Wydatki tylko są ogromne. Statek, powozy, śniadania z artystami itp. pochłaniają straszne sumy. 
 Dziś jeszcze powracam do Paryża, ażeby tam dać koncert na korzyść dotkniętych klęską głodową Galicjan2. Podr&oacute;ż i wszystkie wydatki z własnej pokryję kieszeni, a koncert nic mi nie przyniesie, lecz mnie to wcale nie martwi. Czemuż nie dać potrzebującym, kiedy się los nieco uśmiecha? Wszak to chyba największa przyjemność. 
 Pisałem do Ker[ntopf&oacute;w], ażeby Ci posłali 500 rubli. Zapewne musiałeś je już od dawna otrzymać. Co do dzierżawy, to sądziłbym, że należałoby już dać temu pok&oacute;j. Kosztuje wiele, a pr&oacute;cz zmartwienia i kłopot&oacute;w nic nie przynosi. Za 1200 rs., kt&oacute;re Ci rocznie będę przysyłać, o ile mi zdrowie i szczęście dotychczasowe zarabiać pozwolą, można się w Kijowie lub gdzie indziej wcale dobrze utrzymać. Pomyśl, m&oacute;j Ojcze, nad tym i odpowiedz mi do Paryża. Adres: Maison Erard, Rue du Mail, 13 . 
 O Fredzia miałem żal, i wielki. Był źle karmiony, nie dostawał mięsa, choć zdaje mi się, iż na wsi o kury nietrudno, i gdyby tak dalej pozostało, toby biedak umarł z braku sił. Takie jest zdanie lekarzy. Znać wprawdzie, że się poczciwy Dziadunio serdecznie nim zajmował, gdyż ma sporo wiadomości, ale przy tym wszystko, co wiedział o ojcu swoim, ograniczało się tylko do tego: ojciec m&oacute;j &ndash; łajdak, wł&oacute;częga. Nie wiem, kto i za co takie w nim zaszczepiał przekonanie. Obecnie jest z nim o wiele lepiej. Wprawdzie kuracja pochłania tysiące frank&oacute;w &ndash; dotychczas wydałem już około czterech &ndash; ale mam tę pociechę, że dziecina chodzi, coraz lepiej wygląda i już nawet zaczyna się uczyć. 
 List ten kończę w Londynie, ale już za drugą bytnością. Koncert m&oacute;j w Paryżu, na doch&oacute;d biednych Galicjan, odbył się świetnie. Rodacy paryscy ofiarowali mi wspaniały srebrny wieniec. Szczęśliwy to był dzień dla mnie. Myślałem o Tobie. Szkoda, żeś tam nie był. Bęben m&oacute;j przyglądał się całej ceremonii i zdaje się, że był zadowolony. Drugi m&oacute;j koncert&nbsp;w Londynie odbył się wczoraj. Os&oacute;b było o wiele więcej. 
 Spodziewam się, że już z trzeciego3 niezły mieć będę zarobek. Muszę korzystać z chwilowego szczęścia, bo mam przeczucie, że długo ono nie potrwa. Młodość już się kończy, siły wyczerpują. Mam już wiele za sobą, wiele wspomnień miłych, a nie wiadomo, co mnie czeka. Spodziewam się od Ciebie listu w Paryżu. Będę tam 30 maja, ale na kr&oacute;tko. Napisz więc, drogi Ojcze, tylko natychmiast. Ściskam Was wszystkich najserdeczniej, Twoje ręce całuję gorąco. 
 Ignacy ",
1259,['Ignacy Jan Paderewski'],['Helena Górska'],,,1890-06-30,1890-06-30,"[Londyn, ok. 30 czerwca 1890]",Do Heleny Górskiej," Przebacz mi, Duszeńko, żem dotychczas nie pisał. Jestem tu formalnie rozrywany, czasu nie mam ani chwili, a usposobienie moje doszło do tegoż samego stanu co zeszłego roku o tej porze. Nic mnie nie cieszy ani bawi, każde powodzenie wydaje mi się kr&oacute;tkim, purpurowym płomykiem dogorywającej świeczki. Nigdy nie miałem tak głębokiego przekonania, że moja świetna kariera dobiega kresu; nigdy też nie czułem takiej potrzeby zbierania pieniędzy jak obecnie. 
 A jednak, pomimo najszczerszej ochoty, niewiele tu zarobię. Nie przybyło mi ani jednego wieczoru. Grałem już u Rotsch[ild&oacute;w] i u Lady Brownlow. Ten ostatni wiecz&oacute;r był, jak utrzymują, koroną mego powodzenia w Londynie. Cała arystokracja angielska, ciało dyplomatyczne, wybitniejsi artyści, mający wstęp do &bdquo;Society&rdquo;, finanse, księstwo Walii &ndash; wszystko było obecne. Grałem sam jeden i &ndash; rzecz dziwna &ndash; słuchano mię, nie rozmawiano. Ale też grać mi kazano bez przerwy, bez wytchnienia, siedemnaście kawałk&oacute;w, i to najbardziej męczących. 
 Jutro gram u [Mrs] Mackay, pojutrze za darmo w klubie i u państwa Walter, właścicieli &bdquo;Timesa&rdquo;. W piątek mam być u Ks[iężnej] Louise, c&oacute;rki kr&oacute;lowej i &ndash; jeżeli nic się dobrego nie zdarzy &ndash; w niedzielę będę w Paryżu. Chciałbym już trochę odpocząć i popracować dla siebie. 
 20 000 niestety nie będzie &ndash; trudna rada. M&oacute;głbym wprawdzie dać jeszcze jeden koncert, ale mi się już pracować nie chce, a przy tym trudno wyzyskiwać Blondela, kt&oacute;ry już wszystkie koszta zapłacił. Wiele jednak os&oacute;b utrzymuje, że teraz dopiero miałbym z koncertu znaczny doch&oacute;d. 
 W październiku i listopadzie mam grać aż 25 razy. Straszne to. Ale prawdopodobnie z 8000 fr. zostanie mi na czysto. 
 A co u Ciebie, a raczej u nas słychać? Napisz mi, Helenko, choć kilka sł&oacute;wek. Całuję Twe łapki i gł&oacute;wkę z dawnym serdecznym uczuciem 
 Tw&oacute;j 
 &nbsp; 
 [PS] Jeżeli czas jeszcze, to prosiłbym, ażeby tak zwane mankiety w moich koszulach były troszkę szersze.&nbsp; ",
1260,['Ignacy Jan Paderewski'],['Helena Górska'],Wiedeń,,1890-07-31,1890-07-31,"[Wiedeń, po 31 lipca 1890]",Do Heleny Górskiej," Dziesięć już dni jestem w Wiedniu, a jeszcze do Ciebie nie pisałem, Duszeńko. Nie przepraszam za to wcale, gdyż pewny jestem, że się nie gniewasz, wiedząc, dla jakich nie pisałem powod&oacute;w. Pracuję. Jak dotychczas nie wiedzie mi się wcale. Do rozpoczętej ballady, pomimo wysiłku i mozołu, nic jakoś nie przybywa, a nawet tej biednej Canzonetty , kt&oacute;rej początek tak Ci się podobał, wykończyć nie mogę. Z wariacjami nie idzie lepiej. Czy wyczerpany jestem, czy też po prostu od pracy tw&oacute;rczej odzwyczajony &ndash; dość, że myśli mi się nie kleją. Nie pojmuję, co to będzie. Rozpacz mię już czarna ogarnia. 
 A tu w Wiedniu tak spokojnie, tak cicho. Wszyscy w Ischl. Czekają podobno na mnie, ale mi się ani śni tam lata przepędzać. Będę siedział tutaj, biorę angielskie lekcje, przygotawiam nowy repertuar, no!... I robię sobie jeszcze nadzieję, że choć parę błahostek z wyczerpanego m&oacute;zgu wycisnę. Gdyby to praca szła raźno, jak by mi tu dobrze było! 
 Wyobraź sobie, że nawet u mnie w domu pustki. Wszyscy drapnęli przed upałami. Zostałem ja tylko i Anna, kt&oacute;rą by każdy warszawiak parzygnatem nazwał. Karmi mię ona dobrze, wysyła do kąpieli, podaje pigułki i owo sławne lekarstwo &lt;J.&gt;, ostrzega, żebym za wiele nie pracował. Jednym słowem, rozmiłowana we mnie jak mamka. Domyślasz się jednak, Duszeńko, że ja pomimo wszystkich tych dowod&oacute;w kucharskiego przywiązania szczęśliwym nie jestem. 
 Praca nie idzie, stworzyć nic nie mogę, a myśli o przyszłości nie lepsze niż w Paryżu i niż w roku zeszłym. Starzeję się, niedołęstwo talentu najlepszym jest tego dowodem, tracę wiarę w siebie i &ndash; co za tym idzie &ndash; niewiele się już spodziewam. Miałem już tyle powodzenia niezasłużenie &ndash; za pracę bezowocną, za wysiłki daremne już go mieć nie będę. Smutno mi, Kotusiu, smutno bardzo, a tak dobrze by mi być mogło, gdybym chociaż stronic parę napisał. Niewiele przecież żądam: wykończenia wariacji i dwu drobnostek, ale widocznie i tego dla mnie za dużo. Ale Ty się mną nie martw, Heleno, myśl o swym zdrowiu, wysypiaj się, baw, używaj lata, ile się da. Dla mnie to taką wielką będzie radością, gdy się dowiem, że Tobie tam źle nie jest. 
 Napisz do mnie prędko, ale ode mnie częstych list&oacute;w się nie spodziewaj. Nie napiszę prędzej, aż choć cośkolwiek mi się uda. Za parę tygodni pojadę na dwa lub trzy dni do Ischl, tymczasem będę tutaj, jak to m&oacute;wią, kamieniem siedział. 
 Za pamięć o 31 [lipca] serdecznie Wam wszystkim dziękuję. Okropną sprawiliście mi uciechę. Fredzina nawet palnął mi list na laurce. Że też się nieborakowi chciało nad tym mozolić... Tw&oacute;j wpływ, droga, ukochana, prawdziwa Mamusiu. Dziękuję Ci też za wszystko, dziękuję z całego, zawsze Ci oddanego i głęboko wdzięcznego serca. 
 List ten wysyłam z pewnym strachem do D[ziutusia]. Nie wiem, jak i kiedy go otrzymasz. Łapinki moje drogie serdecznie całuję 
 Tw&oacute;j 
 &nbsp; 
 [PS] A powiedz Tolci, Duszeńko, żeby grała sporo gam i Etudy Czernego. Powoli, mocno i legato . ",
1261,['Ignacy Jan Paderewski'],['Helena Górska'],Wiedeń,,1890-07-31,1890-07-31,"[Wiedeń, po 31 lipca 1890]",Do Heleny Górskiej," Szlachetne niewiasty! 
 Dziękuję Wam sercem całym za pamięć o moich imieninach. Sprawiłyście wiedeńskiemu pustelnikowi radość okrutną. Umiał ją on odczuć i ocenić tym głębiej, że mu obecnie i tęskno, i smutno. B&oacute;g zapłać! 
 Nie piszę do Was z osobna, bo czasu nie mam na to. Pracuję wiele, pracuję z zapałem, choć bez powodzenia. Zaczynam już wątpić, czy co tego lata napiszę. Pocieszam się nieco fortepianem i angielszczyzną, z kt&oacute;rymi zapewne p&oacute;jdzie lepiej. Anglik m&oacute;j bardzo miły staruszek. Męczy mię bardzo wymową, ale ponieważ ma jeden tylko ząb, więc ja chwilowo zadowolić go nie mogę. Wymawiam trochę po swojemu. 
 W Wiedniu pustki wcale nie przerażające. Dzięki temu znajduję prawdziwy wypoczynek w pracy. Nieznośnie mi tylko smutno. Muzę diabli wzięli i nie wiadomo, czy kiedy oddadzą. 
 Proszę o parę sł&oacute;wek od czasu do czasu. Fredzia, Wacka, Dziutusia i wszystkie przezacne białogłowy serdecznie pozdrawiam. 
 Mamusi łapki całuję 
 Ignacy 
 &nbsp; 
 [PS] List jeden już napisałem. ",
1262,['Ignacy Jan Paderewski'],['Jan Paderewski'],Paryż,,1890-08-31,1890-08-31,"Paryż, 31 sierpnia 1890",Do Ojca," Drogi Ojcze, 
 pisałem do Ciebie z Paryża i Londynu, ale od 9 miesięcy żadnej nie mam wiadomości. Nie miałbym też pojęcia, co się z Wami dzieje, gdyby nie list poczciwych Kerntopf&oacute;w, kt&oacute;rzy mi donieśli o ukończeniu gimnazjum przez J&oacute;zia, jak r&oacute;wnież o tym, że żądałeś od nich pieniędzy. Dziwi mię to bardzo, że w podobnej sprawie do nich, a nie do mnie, najpierwej się udałeś. Kerntopfowie nie mają moich kapitał&oacute;w. Przeciwnie, dotąd jeszcze jestem im dłużny znaczną sumę, toteż w każdym wypadku, gdy idzie o wydanie jakiejś kwoty w moim imieniu, zgłaszają się do mnie. 
 Tym razem, z powodu moich ciągłych podr&oacute;ży, list ich p&oacute;źniej mię doszedł. Przykro mi było bardzo, żem się tych wszystkich wiadomości od nich dopiero dowiedział. Dziś piszę do nich, prosząc, by Ci posłali żądane 200 rubli. Jeżeli są przy pieniądzach, to za jaki tydzień mieć je będziesz. 
 Ponieważ J&oacute;zio ukończył szkoły, a na uniwersytecie mniej będzie miał do roboty, więc sądziłbym, że m&oacute;głby zacząć powoli pracować na siebie. Jeden z moich bliższych znajomych, pan Roszkowski, bardzo wpływowy człowiek mieszkający w Kijowie, obiecał, że się wystara dla niego o korzystne miejsce. Jeżeli więc to jest Twoim i J&oacute;zia życzeniem, to napiszę do pana Rosz[kowskiego]. Pragnąłbym bardzo, ażebyś z tej sumy, kt&oacute;rą Ci posyłam, m&oacute;gł, o ile możności, wygodnie i spokojnie żyć. Ja pracuję ciężko, z uszczerbkiem zdrowia, ale niechże przynajmniej mam to zadowolenie, że Tobie się moja praca na coś przydaje. 
 W listopadzie lub grudniu przyślę Ci zn&oacute;w paręset rubli. Na nieszczęście rosyjskie pieniądze ogromnie teraz w g&oacute;rę poszły. 
 W styczniu wyjeżdżam do Rosji. Będę w Kijowie i stamtąd zajadę do Was, w drodze ku Niemcom. Cieszę się nadzieją zobaczenia Cię, m&oacute;j Drogi Ojcze, i spodziewam się ujrzeć Cię w dobrym zdrowiu i zadowolonym z losu, kt&oacute;ry, bądź co bądź, lepszym być musi niż na tych obrzydłych dzierżawach. 
 Ściskam Was wszystkich serdecznie. Twoje ręce całuję z serca całego 
 Ignacy 
 &nbsp; 
 [PS 1.] O wiadomości proszę: Paris, 94 Avenue Victor Hugo, M. Paderewski . 
 [PS 2.] Co się dzieje z Antosią?&nbsp; ",
1263,['Ignacy Jan Paderewski'],['Jan Paderewski'],Paryż,,1890-08-31,1890-08-31,"[Paryż, po 31 sierpnia 1890]",Do Ojca," Drogi Ojcze, 
 jakkolwiek przychodzi mi to z wielką przykrością, muszę jednak rozpocząć list ten, natychmiast po otrzymaniu Twojego, od wypowiedzenia Ci paru sł&oacute;w prawdy. Jeżeli Ci się źle powodzi, jeżeli jesteś w biedzie, jeżeli na starość nie masz pożądanego spokoju &ndash; jest to tylko winą Twoją własną, winą Twego n i e d o ł ę s t w a, kt&oacute;rego tak w stosunku do siebie, jak do mnie, a szczeg&oacute;lniej względem biednej Antosi, dałeś niezliczone dowody. Spuszczałeś się zawsze na Boską Opatrzność, na to przysłowiowo polskie &bdquo;jakoś to będzie&rdquo; &ndash; no i wyszedłeś na tym, jak się tego można było spodziewać. 
 Pozwoliłeś c&oacute;rce dlatego tylko, że nie miała rodzonej matki, kt&oacute;ra ją by mogła obronić, na wyjście za mąż, kt&oacute;re jej nieszczęście musiało zgotować. Kazałeś mi siedzieć w Warszawie, marnować młode siły i talent przez lat pięć dlatego jedynie, że się nie mogłeś zdobyć na wydanie jednorazowe kilkuset rubli, ażeby mię wysłać za granicę, choć w&oacute;wczas stać Cię było na to. Na moje prośby odpowiadałeś zawsze: &bdquo;jakoś to będzie, niechaj no! Muszę myśleć teraz o reszcie dzieci&rdquo;. Zmusiłeś mię w ten spos&oacute;b do takich wysiłk&oacute;w, o jakich Ty nawet podczas najuciążliwszych chwil życia pojęcia nie miałeś! Wszystko, co mam obecnie, przychodzi mi kosztem zdrowia i życia, a na każdym kroku potknąć się muszę o jakąś trudność, jakąś przeszkodę, wynikającą tylko z braku wykształcenia w młodości, bo ani mnie, ani Antosi go nie dałeś. Przez pięć lat bowiem kazałeś nam pr&oacute;żnować razem z[e] śp. Babiańskim, wiedząc, że on, przy swoich 80 latach, niczego nas nauczyć nie może. Dlaczego? Bab[iański] kosztował tylko sto rubli, a o reszcie dzieci trzeba było myśleć, przy tym &bdquo;jakoś B&oacute;g da, jakoś to będzie i niechaj no!&rdquo; wszystkiemu zaradzić mogło. Toteż J&oacute;zio i Staś dostali prawidłowe wykształcenie wtedy, gdy już Ci się źle działo, i im zapewne nie robisz żadnych wyrzut&oacute;w, podczas gdy ja w każdym liście, za każdą bytnością spotykać się musiałem z wym&oacute;wką, że za wiele kosztuję, że dla innych dzieci niewiele zostanie, że im się z powodu mnie krzywda dzieje. 
 Wiem, że nie Twoja zła wola była tego przyczyną, ale Twoje niedołęstwo, ustępowanie Żonie, kt&oacute;ra, jak wszystkie macochy, serca dla nas mieć nie mogła, mając własne dzieci. Ale mniejsza już o to. Antosia tylko biedna żal do Ciebie na zawsze głęboki, niezatarty mieć musi. Co do mnie, to o tym rzadko kiedy myślę, bom tylko własną energią, ambicją i talentem wydostał się nad poziom mierności, na kt&oacute;rą mię chciałeś skazać, i obecnie, chwilowo może, wzbudzam zazdrość u wielu, kt&oacute;rzy w szczęśliwszych wychowani byli warunkach. 
 Co do Ciebie samego, to zwr&oacute;cę uwagę Twoją na to, że od dwu lat blisko posyłam Ci sumy, kt&oacute;re każdej rządnej, rozsądnej, praktycznej rodzinie na bardzo wygodne życie mogłyby pozwolić. 
 J&oacute;zio, jak sam powiadasz, zarabiał już po 20 rs. miesięcznie, więc w ostatnim roku mało Cię kosztował. C&oacute;ż się więc dzieje z pieniędzmi, skoro Ty bez but&oacute;w, a żona Twoja i Maniusia bez trzewik&oacute;w chodzicie?&nbsp; 
 Pieniądze, kt&oacute;re ja tak ciężko zdobywam, idą na utrzymanie właścicieli Sasan&oacute;wki, boś się uparł siedzieć w tej obrzydłej norze, pić wymoczoną herbatę i żebrać pożyczki od księży, niewidzianych przez 30 lat, i uważać to za cud Boży, co jest tylko dla mnie upokorzeniem, a dla Ciebie hańbą. 
 Przed rokiem jeszcze prosiłem Ciebie, byś tę podłą Sasan&oacute;wkę opuścił, obiecując Ci zasiłek, jakiego żaden syn pracujący tak ciężko, niemający żadnego majątku, żadnej rodzinie dać nie może; zasiłek większy, niż dać powinienem, bom mało o samym sobie myślał. No i c&oacute;ż! &bdquo;Jakoś to Pan B&oacute;g da, jakoś to będzie, niechaj no!&rdquo; &ndash; i zostałeś w Sasan&oacute;wce na swoją biedę, a moje utrapienie. 
 Kerntopfowi jednak powiedziałeś, czy też napisałeś, że się wyprowadzasz do Połonnego. Ja byłem już pewny, że tam jesteś, i myślałem, że nareszcie w liście Twoim nie wyczytam o nieurodzajach, spaleniach pszenicy, braku grosza na robotnika itp. Ale gdzie tam! Taż sama piosnka, tym boleśniejsza, że widzę już jasno, że na Tw&oacute;j up&oacute;r i niedołęstwo żadne moje wysiłki nie poradzą. Przyznam się, że mam już tego dosyć. Chcesz biedy, chcesz upokorzenia, więc je masz. Ja nic na to poradzić nie mogę. Każdy inny na Twoim miejscu żyłby spokojnie, bez troski, mając to, co ja Ci co rok posyłam, ale Tobie chce się wspomagać sasanowskich właścicieli. Niechże tak będzie! Ja na nich pracować nie myślę. 
 Ponieważ tak zasmakowałeś w nędzy, pomimo że tylko trochę woli potrzeba, by się z niej wydostać, więc zostań sobie z nią. Moja pomoc nic nie poradzi. Sam nic mieć nie będę, a Ty tak z tym, co posyłam, jak i bez tego biedę klepać musisz. Zresztą przyznam się, że poza Tobą mam obowiązki względem mej nieszczęśliwej siostry i o niej mi pamiętać należy, pr&oacute;cz tego o moim synku kalece &ndash; poza tym o nikim. 
 Nie chciałeś się wynieść z tej nikczemnej dzierżawy, nie chciałeś spędzić tego roku spokojnie, bez troski o chleb, bez kłopot&oacute;w o robotnika, strachu o urodzaje, więc już nie narzekaj, bo tylko Twoja własna w tym wina. Moja zaś jedynie o tyle, że nie wiedząc, jaka to marna dzierżawa, obiecałem Ci przed dwoma laty płacić za nią i że dotychczas dotrzymywałem słowa. 
 Ot&oacute;ż obecnie, widząc, że to do niczego nie prowadzi, że pomimo obietnicy wyniesienia się stamtąd siedzisz uparcie, czekając na urodzaje, kt&oacute;re, choćby najświetniejsze, bytu Twego nie polepszą, postanowiłem postępować inaczej. P&oacute;ki się stamtąd nie wyprowadzisz, ani ode mnie, ani od K[erntopf&oacute;w] żaden zasiłek Ci nie przyjdzie. Powtarzam raz jeszcze, że nie pracuję po to, ażeby utrzymywać szanownych właścicieli Sasan&oacute;wki. 
 Poza tym pisałem Ci, że pan Roszkowski z Kijowa obiecał zająć się J&oacute;ziem i Stasiem, dostarczyć im korzystne korepetycje. Na to nie mam żadnej odpowiedzi. Szkoda wielka, żeś na to uwagi nie zwr&oacute;cił, bo nikt z pewnością lepiej by chłopak&oacute;w nie umieścił. Nie idzie mi o to wcale, ażeby się zapracowywali, ale ponieważ w J&oacute;zia wieku, a nawet wcześniej, sam już na siebie pracowałem, więc sądzę, że i oni mogliby trochę pomagać sobie. Zresztą r&oacute;b, jak chcesz, do mnie to nie należy. 
 Alfredek przychodzi trochę do zdrowia, ale bardzo, bardzo powoli. Żadnych skrofuł&oacute;w on nie miał i nie ma, tak przynajmniej wszyscy lekarze warszawscy i paryscy orzekli. Zdrowym zupełnie być nie może, gdyż z osłabienia og&oacute;lnego porobiły mu się węzły muskularne na łopatkach, kt&oacute;re już nie zejdą. Za p&oacute;źno wzięto się do leczenia. Węzły te mają już być podobno od trzech lat. Kiedym ja go w styczniu obaczył, to ledwie m&oacute;gł ustać na nogach, pięciu krok&oacute;w nie m&oacute;gł zrobić bez upadku, a jednak, jak Kerntopf m&oacute;wił, było już bez por&oacute;wnania lepiej. Toteż się temu wydziwić nie mogłem, że na telegram Kerntopf&oacute;w odpowiedziałeś w zeszłym roku: Alfred zdr&oacute;w, proszę nie przyjeżdżać. Dwa miesiące r&oacute;żnicy wiele w takiej chorobie znaczą. Nie m&oacute;wię już o kosztach, jakie z tego op&oacute;źnienia wynikły, a były one bardzo znaczne. 
 Co do wychowania moralnego mego biednego synka, to widzę rzeczywiście, że zajmowałeś się nim gorliwie, serdecznie, bo umie sporo rzeczy, więc Ci też całym sercem za to dziękuję. Jednego tylko pojąć nie mogę, to tego, że chłopczyna nic o swym ojcu nie wiedział, &bdquo;ojciec łajdak, wł&oacute;częga&rdquo;, ot i wszystko. 
 Jeszcze w zimie, przed świętami, pisałeś do niego i w tym liście, bom go znalazł, radzisz mu, by się uczył i by się starał być takim jak Staś i J&oacute;zio, ale o mnie ani sł&oacute;weczka. Więc czy to ja jestem rzeczywiście w Twym przekonaniu taki niecnota, taki nicpoń, że już o mnie przed mym własnym dzieckiem wspominać nie warto? Czy ja Ci dotychczas wstyd przyniosłem lub krzywdę jaką wyrządziłem? 
 Jestem daleko, w tym cała moja wina, lecz gdybym był blisko, co by ze mnie było? Marny nauczyciel Konserwatorium, zarabiający 120 lub 150 rubli na miesiąc, kt&oacute;re by mi na życie ledwie pozwolić mogły, a na pomoc innym nigdy. 
 Co do chęci Stasia wstąpienia do wojska, to to tylko powiedzieć mogę, że jest osłem. Bo jakie to wojsko? Czy w nim można ojczyzny lub wiary bronić? Czy w nim można zostać chlubą kraju lub rodziny? Kariery żadnej nie zrobi, bo majątku nie ma, a jego narodowość zaprowadzić go może tak daleko, jak wielu innych zaszło. Zmieni religię, ażeby zostać lepiej widzianym, ażeby zdobyć jakąś rangę, ot tak, jak zrobił Żydkiewicz. Niech jednak robi, co chce. Zdanie swoje powiedziałem, ale do niczego się nie mieszam. 
 List m&oacute;j dotknie Cię bardzo boleśnie. Wiem o tym, ale właśnie dlatego tak piszę. Chcę, żebyś raz zrozumiał, że wszystkie Twoje troski i kłopoty, cała Twoja bieda i niedola tkwi w Twym braku energii, nieudolności zdobycia się na czyn stanowczy, a nie w czym innym. Proszę Cię więc, m&oacute;j drogi Ojcze, zdobądź się raz jeden na trochę woli, wyjedź z tej Sasan&oacute;wki zaraz, natychmiast choćby, nie zaś w marcu, jak obiecujesz, bo już ja w te obietnice nie wierzę, a będziesz mię miał, p&oacute;ki sił i życia stanie, zawsze gotowym do pomocy i zawsze szczerze i głęboko Cię kochającym 
 Ignacy 
 &nbsp; 
 [PS] Przykro mi bardzo i boleśnie, żem taki list do Ciebie napisał. Wierzaj mi jednak, że gdyby Tw&oacute;j list nie był pisanym z Sasan&oacute;wki, tobyś ode mnie ani jednego nieprzyjemnego słowa nie otrzymał. Twoja bieda, kt&oacute;rej w tym roku sam chciałeś, oburza mię, gnębi, boli strasznie, a ponieważ upierasz się przy niej i rodzinę na nią narażasz, więc musiałem Ci raz wypowiedzieć wszystko, co cięży na sercu. Jak to zrozumiesz, to mi wybaczysz. Ze swoimi ceremonii nie robię. Pisałem w żalu, lecz bez złej woli, bo zbyt Ciebie kocham.&nbsp; 
 
 zaraz, natychmiast choćby, nie zaś w marcu, jak obiecujesz, bo już ja w te 
 obietnice nie wierzę, a będziesz mię miał, p&oacute;ki sił i życia stanie, zawsze 
 gotowym do pomocy i zawsze szczerze i głęboko Cię kochającym 
 Ignacy 
 [PS] Przykro mi bardzo i boleśnie, żem taki list do Ciebie napisał. Wierzaj mi jednak, że gdyby Tw&oacute;j list nie był pisanym z Sasan&oacute;wki, tobyś 
 ode mnie ani jednego nieprzyjemnego słowa nie otrzymał. Twoja bieda, 
 kt&oacute;rej w tym roku sam chciałeś, oburza mię, gnębi, boli strasznie, a ponieważ upierasz się przy niej i rodzinę na nią narażasz, więc musiałem Ci 
 raz wypowiedzieć wszystko, co cięży na sercu. Jak to zrozumiesz, to mi 
 wybaczysz. Ze swoimi ceremonii nie robię. Pisałem w żalu, lecz bez złej 
 woli, bo zbyt Ciebie kocham.&nbsp; 
 ",
1264,['Ignacy Jan Paderewski'],['Helena Górska'],,,1890-09-01,1890-09-01,[przed 1 września 1890],Do Heleny Górskiej," Duszeńko! 
 List przed chwilą otrzymałem i pośpieszam podziękować Ci za niego. Zrobił mi on wiele dobrego. Pomimo osłabienia czuję się już nieco raźniejszym. 
 Przyjadę za jakie 10 lub 12 dni. Wynajdź mi tam pokoik jaki na 2 tygodnie, bo dłużej zabawić nie mogę. 15 września muszę już być u Ks[iężnej] Br[ancovan] i chyba tam dopiero trochę sobie odpocznę. 
 Do Ciebie przyjadę po... kompozycje. Ale pamiętaj, że jeżeli nie dostanę, to się gdzieś tam na wybrzeżu położę śr&oacute;d piasku i &ndash; jak Chińczyk zrozpaczony &ndash; czekać będę, aż mię zabiorą fale morskie. Bez kompozycji życie dla mnie nie ma żadnego uroku. 
 Z... przedwczoraj wyjechał nareszcie. Zamęczył on mnie, zabił moralnie i fizycznie, na długo, na długo. 
 Ale co tam, niedługo zobaczymy się. Ty mię zn&oacute;w uleczysz. Z duszy i serca całuję Cię, ukochana 
 Tw&oacute;j 
 &nbsp; 
 [PS] Cioci, Tolci i G... tce ukłony. Naszych synk&oacute;w całuję serdecznie. ",
1265,['Ignacy Jan Paderewski'],['Helena Górska'],Edynburg,,1890-10-22,1890-10-22,"Edynburg, 22 października 1890",Do Heleny Górskiej," Dziś pierwszy m&oacute;j wolny dzień. Nie mam koncertu ani też nie jestem w drodze. Wprawdzie czekają miłe bardzo rzeczy, bo aż dwa przyjęcia w dwu rozlicznych klubach, ale zanim to nastąpi, korzystam z czasu. Jak się miewacie, moi drodzy? Co słychać we Francji i w Nawarze? Napiszcie mi sł&oacute;wek parę do Londynu: Paderewski by Mr. Mayer 180, New Bond Street. 
 Grałem dotychczas w Liverpool[u], z orkiestrą koncert własny, w Southport, w Brighton i wczoraj w Edinburgh[u] sam jeden. Szczęści mi się bardzo, bo wszędzie mam wielkie powodzenie i... muszę powiedzieć prawdę: wszędzie gram dość dobrze. W Liverpool[u], jak utrzymują, nigdy jeszcze żaden pianista nie miał takiej owacji &ndash; publiczność ryczała, wyła, a było jej 3200 os&oacute;b. 
 Co do wykonania koncertu, to muszę oddać Panu Hall&eacute; i orkiestrze sprawiedliwość: nigdzie mnie jeszcze tak nie spaskudzono. 
 Zabawny epizod z Buxton, gdzie nie grałem, pomimo że koncert od dwu miesięcy był ogłoszony. Miasteczko śliczne, czarujące (w og&oacute;le tak zwana prowincja przechodzi wszystko, co sobie wymarzyć można). Ot&oacute;ż Buxton cudowny, cały w ogrodach, jeszcze zielenią pokrytych, domy budowane z pewnym stylem, squares&rsquo;y [ sic! ], pomniki, awantury, historie, ale w kasie... 30 szyling&oacute;w. Jak tu grać! Pojechałem bez zwłoki do Brightonu przez Londyn. I tam miasto ładne. Ba! Nawet o wiele ładniejsze, bo mi zagwarantowano 30 funt&oacute;w, a zarobiono jeszcze co najmniej 20. 
 Dotychczas, jak na tę straszną pracę i zmęczenie, zarobiłem bardzo niewiele. Jazda i hotele pochłaniają połowę dochodu. Pomimo iż sobie przysiągłem być oszczędnym, muszę ciągle wydawać na przyjęcie gości. Co chwila wchodzi jakaś figura, najczęściej gdy jestem za stołem, i zaprasza się bez żadnego skrupułu do lunchu lub souper ... Miłe zwyczaje! Żebym ja chociaż gadać z nimi m&oacute;gł! Żaden szelma nie umie ani po francusku, ani po niemiecku. Łamię sobie głowę i język, ale opr&oacute;cz yes i I do not know nic mi się nie udaje. 
 Prawdopodobnie i z koncertami niegwarantowanymi nie bardzo mi się powiedzie. I mnie, i Mayera będą orzynać. Moje własne koncerty są przeważnie tak urządzone, że otrzymuję albo 50, albo też 60% od całego dochodu. 
 Ot&oacute;ż w Southport było 18 funt&oacute;w brutto &ndash; no! Ale miasteczko małe, publiczności mało i trud mały. Ale wczoraj &ndash; oto program! Widzicie, że okrutny. Miasto ogromne, publiczności moc straszna &ndash; 1400 os&oacute;b, ceny po 5, 4, 3, 2 i szylingu, i raptem całego dochodu do podziału &ndash; 100 funt&oacute;w. Pan Paterson zapewnia, że musiał rozdać wiele bilet&oacute;w darmo, lecz ja mu nie wierzę. Musi być łotrem skończonym, skoro utrzymuje, że na koncertach zawsze traci, choć je od lat 30 urządza. 
 Jutro jadę do Glasgow. Mam tam grać z Sauretem &ndash; także miła lala. Proponowano mu moją Sonatę . Bez mojej wiedzy postawiono ją na programie &ndash; wręcz odm&oacute;wił. Ja też pr&oacute;cz Quartettu Brahmsa nic z nim grać nie będę. 
 Muszę kończyć. Trzeba iść do Pencil Clubu. Za tydzień zn&oacute;w napiszę. Wcześniej nie będę m&oacute;gł. Zdrowie moje znośne &ndash; nawet mniej się pocę, tylko zgubiłem receptę. Landowskiego lekarstwa odnowić nie mogę i &ndash; zanim zdołam napisać &ndash; mogę zn&oacute;w zachorować. 
 Boję się Londynu. Gram w sobotę. Ani chwili czasu do przygotowania się... 
 Wszystkich u Was ściska i pozdrawia serdecznie niegrzecznego syna przyjemny ojciec 
 Ignacy 
 &nbsp; 
 [PS 1.] A jaki ten... psiakrew... Edinburgh piękny!!! Przez środek miasta przewija się zielona dolina, na dolinie wznosi się ogromna g&oacute;ra, także zielona, a na g&oacute;rze stoi sobie odwieczny zamek... twierdza. Twierdzą tak inni, bo ja tego wszystkiego z powodu okrutnej mgły nie widziałem. 
 [PS 2.] Proszę, jeżeli łaska, zam&oacute;wić tuzin koszul u JW Rojewskiego i kazać posłać do tegoż JW Roj[ewskiego] stare do naprawy. Przepraszam i całuję łapki. ",
1266,['Ignacy Jan Paderewski'],['Helena Górska'],Londyn,,1890-10-27,1890-10-27,"[Londyn, 27 października 1890]",Do Heleny Górskiej," Przed chwilą wr&oacute;ciłem z koncertu. Był to pierwszy m&oacute;j występ przed publicznością Saturday Pop[ular] Concerts. Grałem Appassionatę &ndash; w y - ś m i e n i c i e &ndash; i Kwartet Brahmsa, jak zwykle. Powodzenie wielkie. Jak na te koncerty, zaszczyt niezwykły &ndash; miałem bowiem i bis. W Glasgow r&oacute;wnież mi się poszczęściło. Miałem aż dwa encore . Wszystko byłoby bardzo piękne, gdybym od czterech dni nie był zbity, zmęczony i osłabiony jak stary koń pocztowy. Zaziębiłem się, kaszlę jak pies i nie sypiam. Dziś mi to wyjątkowo na dobre wyszło, bom się przygotował w nocy, pomiędzy jedenastą a czwartą, i z Sonaty jestem wcale dumny. 
 Biedny m&oacute;j Ojciec ciężko zachorował. Donieśli mi o tym K[erntopfowie]. Cierpię z tego powodu bardzo, bo czuję, że moja w tym wina. Niepotrzebnie mu pobazgrałem tyle nieprzyjemnych rzeczy. 
 Chciałem dziś posłać na to nieszczęsne mieszkanie 1000 fr. Ale c&oacute;ż? Ani ja, ani Mayer nie mamy pieniędzy. Tutaj są takie miłe zwyczaje, że dopiero po paru tygodniach wypłacają pieniądze, a taki Chappel np. dopiero w końcu sezonu. Mayer miał tylko 20 kilka funt&oacute;w got&oacute;wki i te kazałem mu posłać na ręce Dziutusia, podczas gdy szedłem na koncert. Nie chciałem się sp&oacute;źnić, jutro bowiem niedziela i pieniądze mogłyby odejść dopiero w poniedziałek. 
 W stosunku do tej ciężkiej pracy i wysiłku nie zarabiam wiele. W ciągu tych dwu tygodni miałem nieco więcej niż 3000 fr., z tego 1250 wydałem na jazdę i utrzymanie. Jeżeli tak dalej p&oacute;jdzie, to cała tourn&eacute;e pozostawi mi tylko wspomnienie wielkich, rzeczywiście wielkich, ale platonicznych powodzeń. 
 W Edinburgh[u] okrutnie mię fetowano. Pencil Club wydał mi obiad z mowami i ja, naturalnie, miałem tam pierwszą angielską mowę. Była niedługa, ale za to długo oklaskiwana. 
 Z postęp&oacute;w mojego infanta bardzo się cieszę. Może go przynajmniej miłość po francusku nauczy. Zdaje mi się tylko, że kanalia nieco za wcześnie zabiera się do kochanek. Czyżby miał zamiar zostać... strażakiem? 
 Muszę kończyć. List&oacute;w dużo, czasu mało, a zmęczenie okrutne. 
 Całuję łapki, Mamusiu, a wszystkich serdecznie pozdrawiam i ściskam 
 Ignacy ",
1268,['Ignacy Jan Paderewski'],['Helena Górska'],Londyn,,1890-11-02,1890-11-02,"[Londyn, 2 listopada 1890]",Do Heleny Górskiej," Miałem ciężki tydzień! Sześć koncert&oacute;w i dwie pr&oacute;by. Poniedziałek: pr&oacute;ba i koncert Monday Pop[ular], wtorek: w Oxfordzie, środa: w Birmingham, czwartek: Bournemouth, piątek: Eastbourne, a wczoraj rano pr&oacute;ba z Koncertu Schumanna w Crystal Palace, a koncert o trzeciej. Ponieważ od Wielkiej Soboty koncertu Schumanna nie powtarzałem, trzeba więc było przypomnieć go sobie w nocy z piątku na sobotę, po powrocie z Eastbourne. Grałem tedy od 11 do 4 rano... Na pr&oacute;bie kilka razy pamięć mię zawiodła. Pomimo strasznego wyczerpania wziąłem zn&oacute;w i w tymże Crystal Palace kułem Schumanna aż do ostatniej chwili. No i udało się! Grałem bodajże lepiej niż w Conservatoire. Po koncercie dano mi wielkie oklaski, a po solo musiałem grać nad program, co podobno, wobec tej publiczności, zdarza się niezwykle rzadko i tylko śpiewakom. Powr&oacute;ciwszy do domu, położyłem się, a raczej upadłem na ł&oacute;żko około 9 i powstałem dopiero dziś rano o 12. Jestem też znacznie zdrowszy, kaszlę mniej i katar ustępuje. 
 Przez cały ten tydzień doskonale grałem. Powodzenie wielkie wszędzie. Krytyki coraz to lepsze. Jak mi czas pozwoli, to przyślę kilka chociaż wycink&oacute;w. Zarobiłem zaś w og&oacute;le 150 funt&oacute;w, z kt&oacute;rych po opłaceniu koszt&oacute;w podr&oacute;ży, procent&oacute;w Mayera itd. pozostanie mi 108. Pieniędzy jednak jeszcze nie widziałem. Dziś jadę za godzinę do Manchester[u], gdzie gram jutro z orkiestrą za 25 funt&oacute;w, pojutrze w Liverpool[u], w środę w Edinburgh[u], w czwartek w Glasgow własne moje koncerty. Ciekawym, co mi one przyniosą! 
 W og&oacute;le, jak na pierwszy rok, powodzenie moje nazywają bezprzykładnym. Wszyscy na pierwszej podr&oacute;ży po Anglii tracili, ja zaś, co prawda niewiele, ale zarabiam. Gdy będę miał w całym kraju wyrobione imię, w&oacute;wczas będę m&oacute;gł zarabiać trzy razy tyle i żyć cały rok z dwumiesięcznej wędr&oacute;wki po Anglii. Wiecznie grać we Francji niepodobieństwo. Teraz boję się tylko okrutnie moich dwu koncert&oacute;w w Londynie. Czasu do przygotowania się nie mam, a programy przerażające. 
 Choroba mego biednego Ojca bardzo, bardzo mię gnębi. O tym pierwszym ataku nic nie wiedziałem, a i teraz z listu Kern[topf&oacute;w], kt&oacute;rzy mi tylko donieśli, że &bdquo;ojciec tw&oacute;j zaniem&oacute;gł&rdquo;, niewiele mogłem się dowiedzieć. Smutno mi strasznie. Gdyby nie ta ciężka praca, tobym się zagryzł, zamartwił. Biedny m&oacute;j staruszek! Całe życie przeszło mu w niedostatku i teraz jeszcze bieda musi mu dokuczać... 
 Jak zdrowie Wasze? Co ta moja małpa porabia? Pozdrawiam Was wszystkich i ściskam serdecznie 
 Ignacy 
 &nbsp; 
 [PS] Lekarstwo mam, brak mi tylko pillules de Kola &ndash; w całej Anglii nie mogę ich dostać. ",
1267,['Ignacy Jan Paderewski'],['Jan Paderewski'],Londyn,,1890-11-02,1890-11-02,"Londyn, 2 listopada 1890",Do Ojca," Drogi m&oacute;j Ojcze! 
 W tej chwili otrzymałem od Kerntopf&oacute;w list z przerażającą o Twej chorobie wiadomością. Nie umiem Ci powiedzieć, jak jestem tym zmartwiony, zgnębiony. Na miłość boską, lecz się, ratuj to zdrowie tak drogie dla mnie i dla wszystkich Twych dzieci. Rzucaj natychmiast tę obrzydłą Sasan&oacute;wkę, kt&oacute;ra Ci tyle nieszczęścia przyniosła i zdrowie podkopała; rzucaj ją bez chwili namysłu, sprzedaj wszystko, cały ten biedny inwentarz, i osiadaj w Połonnem lub gdzie indziej przy kolei, skąd i do lekarza, i do apteki dostać się łatwo można. 
 Dotychczas prosiłem Cię tylko o to, dziś zaś tego wymagam, żądam w imieniu całej rodziny i sądzę, że mi prawa nie zaprzeczysz. Jeżeli Cię taka nagła sprzedaż i przeprowadzka narazi na stratę paruset rubli, to mniejsza o nie. Ja Ci ją zwr&oacute;cę, w dw&oacute;jnas&oacute;b zwr&oacute;cę. Nie chcę, ażebyś przy obecnym stanie zdrowia miał ciągłe troski i kłopoty. Napracowałeś się dosyć, nabiedziłeś się zanadto przez całe Twe życie &ndash; dziś już pora, ażebyś odpoczął, ażebyś o sobie tylko, o swoim zdrowiu myślał. O przyszłość się nie troszcz, bo p&oacute;ki mi B&oacute;g siły daje, o Twoich potrzebach będę myślał i mam nadzieję, że Ci niczego nie zabraknie. 
 Jeżeli zdrowie się nie polepszyło, to proszę Cię, jedź do Warszawy i tam zasięgnij porady lekarzy. Jedź wprost do Kerntopf&oacute;w, a oni Cię przyjmą całym sercem i zaopiekują się Tobą jak własne Twe dzieci. Proszę Cię, błagam na wszystko, zaklinam na miłość, jaką masz dla wszystkich swych dzieci, usłuchaj mej prośby natychmiast. 
 Piszę w pośpiechu. Gram tutaj codziennie &ndash; codziennie jeżdżę do innego angielskiego miasta i tylko w niedzielę bywam w Londynie. Jak na pierwszą podr&oacute;ż po Anglii, powodzi mi się nieźle i z czasem, da [B&oacute;g] ",
1269,['Ignacy Jan Paderewski'],['Helena Górska'],Newcastle,,1890-11-14,1890-11-14,"[Newcastle, ok. 14 listopada 1890]",Do Heleny Górskiej," Pozbyłem się najcięższego kłopotu. Przedwczoraj odbył się m&oacute;j pierwszy własny koncert w Londynie. Publiczności mn&oacute;stwo: tanie miejsca po 1 i po 3 szylingi prawie wszystkie rozprzedane; dość, że było płatnych 1300 os&oacute;b, a dochodu około 140 funt&oacute;w. Grałem niekt&oacute;re rzeczy wyśmienicie, niekt&oacute;re dość miernie, gdyż jestem zanadto zmęczony, zadowolenia wielkiego nie doznałem, ale publiczność była bardzo łaskawą, po skończonej Fantazji z Don Juana zmusiła mię jeszcze do grania nad program, a krytyki lepsze niż kiedykolwiek. Stałem się już popular favourite i &ndash; jak utrzymują &ndash; mogę na powodzenie w Anglii liczyć. Przyszło to dość szybko, zapewne, ale kosztem pracy doprawdy zab&oacute;jczej. W przeddzień koncertu grałem 19 godzin. 
 Czeka mię jeszcze drugi koncert i taż sama męczarnia, ale, na szczęście, załatwiłem się już więcej niż z połową mej tourn&eacute;e i 3 [grudnia] zapewne będę m&oacute;gł wpaść do Paryża. Jeżeli dobrze p&oacute;jdzie, to mi pozostanie przeszło 18 000 frank&oacute;w. 
 Miałem przed 10 dniami świetną propozycję od Steinwaya. Chciał on, ażebym jechał na 3 miesiące (50 koncert&oacute;w) do Ameryki, i to już w styczniu &ndash; za piękną sumkę 5000 funt&oacute;w (125 000 fr.). Nie pisałem o tym, bom w to szczęście nie wierzył. Dziś się to wszystko rozstrzygnęło i sprawa poszła ad calendas grecas. Krach amerykański wlazł mi w paradę. Rad nierad muszę jeszcze mieć do czynienia z obmierzłym Kuglem, a przyznaję, że byłbym bardzo szczęśliwy, gdyby było można bez niego się obejść! Na przyszły rok, albo za dwa tym bardziej, na Amerykę będzie za p&oacute;źno &ndash; nie będę miał już czupryny. Szkoda! Fortunka mignęła mi przed nosem, uśmiechnęła się do kompozycji tak zwodniczo... C&oacute;ż robić! Trzeba się jeszcze tłuc długo po marnych mieścinach &ndash; może się czegoś dorobię. 
 Jutro mam dwa koncerty: o 3 w Southport, o 8 w Manchester[ze]. W przyszłym tygodniu gram własny koncert w Crystal Palace. Dziś gram w Newcastle. Ledwie żyję ze zmęczenia. Łapki drogiej Mamusi całuję, wszystkich ściskam i pozdrawiam gorąco. Proszę o kilka sł&oacute;wek jak najprędzej, bom już tak dawno bez wiadomości. 
 Ignacy ",
1270,['Ignacy Jan Paderewski'],"['Helena Górska', 'Władysław Górski']",,,1890-11-30,1890-12-01,"[Wiedeń, listopad-grudzień 1890]",Do Heleny i Władysława Górskich," Zdrowo i szczęśliwie dojechałem do Wiednia. Niezbyt zdrowo ani zbyt szczęśliwie mi się tu powodzi. We wtorek poślizgnąłem się na chodniku i stłukłem sobie rzetelnie lewą rękę. W środę przyszedł rachunek z Nancy: bagatelka! 539 frank&oacute;w, co razem z Alliodem 639 wynosi. Wczoraj rano rozprawa z pośrednikiem Kugela, z kt&oacute;rej wynikło, że żadnego procesu nie będzie, ale natomiast muszę zwr&oacute;cić koszta urządzonych już 13 koncert&oacute;w. Jeżeli te wszystkie koncerty tak były poogłaszane jak w Nancy, to będę musiał oddać niemal wszystko to, co mi z Anglii pozostało. 
 Wczoraj zn&oacute;w wieczorem przyszedł list od Wolf[f]a, z wymienieniem wszystkich miast, w kt&oacute;rych mam grać od 29 stycznia do 12 marca [1891]. Nie zmęczę się. Mam 4 własne koncerty: 2 w Berlinie, 2 w Dreźnie, a opr&oacute;cz tego 4 engagements za og&oacute;lną sumę 1700 marek. Ich hoffe, Sie werden 4000 M [ark] in dieser Zeit verdienen . Tym mię na zakończenie pan Wolff pocieszył. Dziś mu odpisałem i prosiłem, żeby mi własny koncert w Wiedniu i Strasburgu urządził. Spodziewam się, że z tych dwu miast ze 2000 frank&oacute;w dostanę. Co prawda, to koncert wiedeński jest dla mnie prawie tak wstrętnym jak wszystkie berlińskie występy. 
 Zły to rok! Z Lyonu piszą mi, że druga połowa marca jest tam porą sp&oacute;źnioną na koncerty i wieczory, i proszą, ażebym przyjazd przyśpieszył, lecz ani sposobu. W Gewandhausie grać mam 12 [grudnia]. Cała tedy [nadzieja] spoczywa niestety znowu na Paryżu, do kt&oacute;rego nie jestem przygotowany i przyjadę także trochę za p&oacute;źno. 
 Na Londyn tego lata wiele liczyć niepodobna. Same koszta 2 koncert&oacute;w z orkiestrą i 2 bez orkiestry 580 funt&oacute;w wynoszą. Zły rok, jak babcię kocham, zły. Stracę to, com dotychczas zarobił, a co najgorsze, stracę także całą czuprynę, bo mi po chwilowej przerwie włosy wyłażą z niebywałą zajadłością. 
 Poza tym nic nie ma nowego. Pracuję wiele pomimo b&oacute;lu ręki, bo w przyszłą środę rozpocznie się już ta utrapiona wędr&oacute;wka po Niemczech. 
 Proszę mi napisać parę sł&oacute;wek najprz&oacute;d do Wiednia, a następnie do Bocka, Leipziger Strasse 37 . Jak zdrowie? O mego potworka nie pytam się nawet &ndash; dla Was to czyste utrapienie. 
 Ściskam Was serdecznie 
 Ignacy ",
1271,['Ignacy Jan Paderewski'],['Helena Górska'],,,1890-12-08,1890-12-08,"[Berlin, po 8 grudnia 1890]",Do Heleny Górskiej," Tylko kilka sł&oacute;wek. Wyjeżdżam za parę godzin do Drezna &ndash; bezsilny, rozstrojony, przybity i przygnębiony bardziej jeszcze niż po owym pierwszym berlińskim koncercie. Nigdy jeszcze, nigdzie i zapewne z nikim krytyka tak się nikczemnie, podle nie obeszła jak dziś ze mną. Grałem doskonale, wierzcie mi, bom bardzo sumienny i sprawiedliwy, gdy idzie o grę moją własną. Publiczność wywołała mię trzy razy przy okrzykach: bravo! Podczas pr&oacute;by generalnej z płatną publicznością zrobiono mi owację, o kt&oacute;rej sam B&uuml;low się wyraził, że takiej jeszcze nie widział w swoich koncertach. Poczciwie się on też ze mną znalazł. Nie szczędził sł&oacute;w uznania, nawet zachwytu, wszystkim dokoła m&oacute;wił: das ist das beste moderne Concert , dołożył starania aż zanadto, bo chociaż na pr&oacute;bie generalnej dyrygował bosko, na koncercie prawie wszystko &ndash; przez zbytek dobrych chęci &ndash; poplątał, że tak powiem, po prostu spaskudził. 
 Ale koncert się podobał, bardzo, nadspodziewanie. Bock nawet promieniał z radości. No i c&oacute;ż? Dziś dostałem cięgi, z kt&oacute;rych się już w Niemczech nie podniosę. Z wyjątkiem dwu dziennik&oacute;w względnie uprzejmych wszystkie mię z błotem zmieszały. Nie mam podobno żadnego talentu. Koncert m&oacute;j lichy, bez źdźbła inwencji, bez żadnego muzycznego frazesu, a dla filharmonii hańba tylko, że taką nędzę w programie umieściła. Gra moja sucha i nudna; nie mam ani tonu, ani siły, ani rytmu, ani temperamentu; o Chopinie nie mam pojęcia, a do Liszta jestem aż śmiesznie nieudolny. 
 Wszystko wypowiedziane tak brutalnie, tak nienawistnie, że w oczach się mąci, gdy się na to patrzy. Wobec takiego świetnego przyjęcia w muzycznej stolicy świata pytam siebie, czy to nie koniec mojej kariery! Tak, zapewne, bo mi te krytyki zadały cios okrutny. Oto dopiero radość musi panować w ukochanej Warszawie. Jak się tam cieszą moi, a raczej nasi przyjaciele. 
 Najsmutniejsze jednak jest to, że m&oacute;j własny koncert od dawna ogłoszony na 13 &ndash; przemiła liczba &ndash; grudnia, i w sobotę zn&oacute;w muszę przed tą zgrają łotr&oacute;w wystąpić. Cofnąć się nie mogę, choć wiem, że tym razem dostanę już zasłużone baty. 
 Trzeci dzień nie śpię, dostałem jakiegoś drżenia w nogach i rękach, a melancholia mię opanowała, prawdziwa berlińska. Że też ja nigdy do tego podłego miasta nie miałem przekonania. No! Nie zawiodłem się. Jak widzicie, miałem słuszność bać się pruskich płaz&oacute;w. Smutna to pociecha, ta moja racja Kaśka. 
 Warszawa wydelegowała na koncert Ska&lt;rż&gt;yńskiego Kocia. Będzie miał co opowiadać. 
 Oczekuję z Cr&eacute;dit Lyonnais książki z czekami, ażeby m&oacute;c wysłać pieniądze na meble. Jeżeli do niedzieli jej nie otrzymam, to dopiero 19 [grudnia] z Genewy wyślę tę sumę. Proszę o kilka sł&oacute;w wiadomości. W niedzielę, po ostatniej hańbie w Niemczech, opuszczam tę miłą krainę. 
 Uścisk serdeczny dla wszystkich 
 Ignacy ",
1272,['Ignacy Jan Paderewski'],['Anna z Tańkowskich Paderewska'],Genewa,,1890-12-17,1890-12-17,"Genewa, 17 grudnia 1890","Do macochy, Anny z Tańkowskich Paderewskiej"," Kochana Mamo, 
 byłem ciągle w podr&oacute;ży, list otrzymałem zaledwie przed paru dniami i dziś zaledwie mogę nań odpowiedzieć. Strasznie jestem dotknięty wiadomością o chorobie mego biednego Ojca. Gdyby nie zobowiązania, kt&oacute;re wypełnić muszę, bo inaczej byłbym zniewolony do zapłacenia wielkiej sumy pieniężnej, tobym natychmiast pośpieszył do Was. Niestety, z daleka tylko mogę Wam nieść pomoc i błagać Was, byście niczego nie oszczędzali, byle tylko zdrowie memu ukochanemu Ojcu powr&oacute;cić. Za kilka dni otrzymacie 500 rubli przez pośrednictwo Kerntopf&oacute;w. Proszę więc niczego nie żałować, wszelkiej możliwej pomocy zawezwać, żadnych środk&oacute;w nie zaniechać! 
 O rachunkach słyszeć nawet nie chcę. Zdrowie mego biednego Ojca powinno przecież być r&oacute;wnie Mamie drogim, jak i mnie; wiem też, że wszystko dla ratunku jego będzie użytym. Gdyby czego zabrakło, to proszę mi natychmiast napisać. Przez parę tygodni będę w Paryżu ( 94, Avenue Victor Hugo, Paris, Monsieur Paderewski ), muszę się sam podleczyć, bo jestem słaby i wyczerpany ciężką pracą. 
 Oczekuję w niepokoju najszybszej wiadomości o zdrowiu mego Ojczulka, a polecając Go opiece kochanej Mamy, całuję jego i Mamy ręce. 
 Ignacy 
 &nbsp; 
 [PS] Proszę, bardzo proszę o kilka sł&oacute;w natychmiastowej odpowiedzi. Adres ponawiam: 94, Avenue Victor Hugo \/ Paris \/ Francija, gorod Pariż. ",
1274,['Ignacy Jan Paderewski'],['Helena Górska'],Paryż,,1891-02-02,1891-02-02,"[Paryż, po 2 lutego 1891]",Do Heleny Górskiej," Głupi byłem, jak zwykle. Nie wiedziałem, że kwit pocztowy jest mandatem i że bez niego pieniędzy otrzymać nie można. Posyłam go w tej chwili. Dziękuję za telegram &ndash; m&oacute;głby być nieco serdeczniejszy &ndash; po polsku tu nie rozumieją. 
 Z rękami coraz gorzej pomimo lekarstw, masażu i siarczanych kąpieli, kt&oacute;re mię bardzo osłabiły. Wyjadę stąd za parę dni. Życie mi obrzydło. 
 I. ",
1273,['Ignacy Jan Paderewski'],['Helena Górska'],Hamburg,,1891-02-02,1891-02-02,"[Hamburg], 2 lutego 1891",Do Heleny Górskiej," Jestem w Hamburgu. Dziś miałem już pr&oacute;bę znowu z B&uuml;lowem i z mego koncertu, jutro pr&oacute;ba publiczna, pojutrze koncert. Jak się to tam powiedzie, B&oacute;g wie, a mnie wszystko jedno. Tłuczenie się to po Niemczech, granie przed wymagającą publicznością i wrogą krytyką za marne pieniądze obrzydło mi stanowczo, choć zaledwie rozpocząłem swą wędr&oacute;wkę. Poza tym granie obecnie jest dla mnie męczarnią, strasznym cierpieniem fizycznym. Jadąc do Drezna, zasnąłem w swym Wagon-lit i obudziłem się z ręką prawą zupełnie zdrętwiałą. Na poz&oacute;r nic nadzwyczajnego. Ale gdy to odrętwienie przeciągnęło się do wieczora, poszedłem do lekarza przed samym koncertem. Masował mię on, elektryzował, przepisał jakieś wcieranie i... naturalnie zabronił grać, jakby to było możliwe. W końcu odrętwienie zostało tylko w dwu palcach, natomiast w całym ramieniu lewym i w zgięciu prawej ręki szalony b&oacute;l tępy, nieustający. 
 Grałem jednak i w Dreźnie, i w Braunschweig, pomimo że mi chwilami łzy stawały w oczach. Obecnie jest coraz gorzej; po nocach z b&oacute;lu sypiać nie mogę, a tu koncert we Wrocławiu i ten obrzydły, wstrętny występ w Berlinie niedaleko. Rozpacz mię ogarnia. Kariera moja kończy się. Zmęczyła mię ona dosyć, a jednak nie będę miał za co odpocząć. Cały tegoroczny sezon poszedł na marne i wszystko, com w zeszłym sezonie taką ciężką zdobył pracą. Męczę się tu więcej niż gdziekolwiek, bo się starannie przygotowywać muszę. Oddał mi Landowski przysługę; niech mu tego B&oacute;g nie pamięta. 
 Takeście się ze mnie wyśmiewali, gdym Wam m&oacute;wił, że ta kilkudniowa przerwa w wypadaniu włos&oacute;w złym jest znakiem, a ja tymczasem miałem słuszność. Żałuję bardzo, żem do tego doktora Saymonne&rsquo;a nie poszedł i głowy, p&oacute;ki jeszcze była do uratowania, nie pokazał. Dziś jest za p&oacute;źno. Czoło się rozwija niepospolicie i wkr&oacute;tce tak będzie wysokie, że mi, nawet jeżeli ręce wyzdrowieją, koncerty staną się niepodobieństwem. Jaki ja jestem jednak leniwy, niedbały, jaki mam nikczemnie słaby charakter, skoro będąc w Paryżu, pr&oacute;żnując przez miesiąc prawie, nie zdobyłem się na to, ażeby tego lekarza wynaleźć, choć co dzień myślałem o tym. Ale dość o tym. 
 Pocieszyły mię nieco wiadomości o Fredziu. Pragnąłbym tak serdecznie, ażeby on nie był dla Was ciężarem. Jeżeli do lata nie zauważę w nim pożądanego postępu, to stanowczo gdziekolwiek indziej go umieszczę. To, com widział, było tylko Waszą męczarnią i bolało mię też strasznie. 
 Kiedy przyjadę, nie wiem; przeczucia mi m&oacute;wią, że nie mam po co. Gewandhaus nie pozwala mi na występ wcześniejszy u Lamoureux, a w piątek nie chciałbym być zapchajdziurą przy Patti. Zresztą nie mam co grać u L[amoureux]. Wypoczywałem, podczas gdy potrzeba było się przygotowywać. Oj, zły to rok, zły bardzo! 
 Jeżeli mi ręce pozwolą, to zostanę w Niemczech przez 10 dni jeszcze, następnie na drugie 10 pojadę do Wiednia. W każdym razie doniosę&nbsp;o wszystkim złym, co mię spotka, bo się dobrego nie mogę spodziewać. 
 Ściskam Was, drodzy moi, z całego oddanego Wam serca 
 Ignacy 
 &nbsp; 
 [PS] Niech się tam Panna Tolcia pilnie uczy Barkaroli , Scherza Chopina... i mego Intermezzo . ",
1275,['Ignacy Jan Paderewski'],['Helena Górska'],Berlin,,1891-02-11,1891-02-11,"[Berlin, 11 lutego 1891]",Do Heleny Górskiej," Mam zaledwie chwilkę czasu &ndash; piszę więc tylko parę sł&oacute;w. Z ręką jest nieco lepiej. Elektryczność, kt&oacute;rą mi stosowano w Hamburgu dwa razy dziennie, pomogła dużo. O duszach niepodobna myśleć &ndash; jestem okrutnie zakatarzony, a b&oacute;le rąk, zdaniem lekarza, są reumatyczne. 
 Grałem w Dreźnie, Brunświku, Hamburgu, przedwczoraj we Wrocławiu i wszędzie z tak zwanym powodzeniem. Drezno przyniosło mi nawet o 260 marek więcej niż za pierwszym razem. W przyszły czwartek gram tam po raz trzeci. Może też uda mi się dać jeszcze jeden koncert w piątek we Wrocławiu. Bardzo mię do tego namawiano. Potem pojadę wprost do Wiednia wypocząć znowu, tj. popracować w spokoju przez 6 lub 7 dni. Tu jeszcze nie grałem; dopiero w środę daję jeden, jedyny koncert. Dobrze będzie, jeżeli nic nie dopłacę. Dotychczas sprzedano za 340 marek bilet&oacute;w. Ale o to mniejsza. Wobec strachu, jakiego mię te szelmy berlińczyki napędzają, zapominam o stratach pieniężnych; bylebym grał dobrze. Z tą chorą ręką będzie trochę trudno. 
 Proszę się o tego znachora od włos&oacute;w nie troszczyć. Zbyt wielki to kłopot szukać człowieka, kt&oacute;rego nazwisko może inaczej się nawet pisze. Mam teraz zn&oacute;w jakoweś lekarstwo. Na nic się ono nie przyda, wiem z g&oacute;ry, ale ma przynajmniej tę dobrą stronę, że jak każdy nowy środek uspokaja mię na parę dni. A tego obecnie bardzo potrzebowałem. 
 Dziękuję, stokrotnie dziękuję za wiadomości o Fredziu. Niezmiernie mię one ucieszyły. Żeby to tak potrwać mogło! 
 Nie pojmuję, co mogło być nieprzyjemnego w tym moim ostatnim nieszczęśliwym liście. Złej woli nie było &ndash; to zaręczam, a jeżelim sprawił przykrość &ndash; to najpokorniej przepraszam. Powiem jak m&oacute;j rozumny synulek: &bdquo;co ja temu winien, że mam taką naturę?&rdquo;. I rzeczywiście, czasza zbyt mała, smutku zbyt wiele, sam pić nie umiem, wylewać muszę. 
 Od soboty jestem w Wiedniu &ndash; proszę o parę sł&oacute;wek. 
 Łapki całuję, wszystkich pozdrawiam 
 Ignacy 
 &nbsp; 
 [PS] Tyję okropnie. Niedługo będę podobny do Lamoureux. ",
1276,['Ignacy Jan Paderewski'],"['Helena Górska', 'Władysław Górski']",Wiedeń,,1891-02-18,1891-02-18,"[Wiedeń], 18 lutego [18]91",Do Heleny i Władysława Górskich," Zdaje mi się, że już pisałem o wrocławskim koncercie. Od tego czasu odbyły się tylko dwa moje koncerty: w Berlinie i Dreźnie. Grałem na obu dobrze, o ile mi na to b&oacute;l ręki pozwalał. W Berlinie doznałem ze strony publiczności niezwykle gorącego przyjęcia. Cztery numery nad program, oklask&oacute;w nad miarę, wieniec od &bdquo;polskiej młodzieży&rdquo;. Oto wszystko! Bo co do pieniędzy, to mi zaledwie na pobyt wystarczyły. Raptem 300 marek na czysto. Krytyka przyjęła ze zwykłą niechęcią, z wyjątkiem chyba tylko jednej &bdquo;National Zeitung&rdquo;, kt&oacute;rej wycinek załączam, bo innych nie dostałem. W Dreźnie zn&oacute;w pod każdym względem było lepiej. Dochodu około 700 m[arek], a dzienniki zamieściły entuzjastyczne sprawozdania. Widocznie są tam jacyś lepsi ludzie, cieplejsze serca. 
 Powr&oacute;ciłem tu przed pięciu dniami i zabrałem się nieco do pracy nad paryskim repertuarem. Nie idzie, nie wiedzie mi się. Po dwu dniach grania musiałem zaprzestać: reumatyzm strasznie mi dokucza w lewym ramieniu. Kto wie, czy będę w możności grać tego roku w Paryżu? Program jednego koncertu mam wprawdzie gotowy, ale dwa inne? Wszystko zaledwie poduczone, a dwu sonat brakuje zupełnie. 
 Koncertu Rubinsteina dotychczas jeszcze nie mogłem się nauczyć, z Lamoureux zatem nic nie będzie, a szkoda, bo to zawsze przyczyniało się znacznie do mego powodzenia. A tam teraz taki nawał fortepianist&oacute;w i fortepianistek! W każdym koncercie L[amoureux] ktoś inny występuje, coraz to nowa konkurencja, ja zaś doszedłem do takiej niepewności, że się obecnie z pierwszym lepszym dudkiem obawiam zmierzyć. 
 Cała wędr&oacute;wka po Niemczech przyniosła mi 1260 marek &ndash; suma, z kt&oacute;rą powr&oacute;ciłem do Wiednia, a z tego jeszcze muszę 250 marek Wolf[f]owi jako procenta zapłacić. A nagrałem się, namęczyłem, natrwożyłem za dziesięć tysięcy co najmniej. 
 Na szczęście przyszło zaproszenie z Brukseli na parę koncert&oacute;w w pierwszych dniach marca. Pojadę tam przed koncertem strasburskim i zarobię zapewne ze 3000 fr. Przyda się to, tym bardziej że z Lyonu, jak dotąd, nie mam żadnej wieści, pomimo że mię tam jeszcze w grudniu zaproszono. Nie wiem, co się tam stało. Na telegram m&oacute;j z opłaconą odpowiedzią nie otrzymałem ani sł&oacute;wka. Prawdopodobnie zaproszono tam panią Menter lub Sapelnikowa. Sprzykrzyło się już im mieć mię corocznie. 
 Za kilka dni mam grać w Norymberdze za 400 marek i następnie 25 [lutego] w Stuttgarcie własny koncert. Nie uśmiecha mi się to wcale, bo wolałbym jeszcze chociaż jednej sonaty spokojnie się nauczyć. Pom&oacute;wię jutro z Wolf[f]em, kt&oacute;ry tu chwilowo bawi, może się to uda, jeżeli koszta nie są zbyt znaczne. 
 Przed paru dniami wyczytałem w gazetach o śmierci ojca Brancovanowej, a wczoraj przyszedł list od Dessus[a] z potwierdzeniem tej wieści. Dla mnie to &ndash; jeżeli już mam grać w Paryżu &ndash; bardzo duża strata. Jeden wiecz&oacute;r stracony, pewny i najlepszy, a przy tym sporo os&oacute;b mniej na koncertach. Przeczuwałem wprawdzie, że coś podobnego zajdzie, m&oacute;wiłem nawet drogiej Pani, że w tym roku gdzieś będzie żałoba, kt&oacute;ra mię na wielkie narazi straty. Tak się też stało. Ale się jednak tych wszystkich nieszczęść z rękami, z palcami nie spodziewałem wcale, a to chyba najgorsze. Zły rok i kwita! 
 Proszę mi tu raz jeszcze, ale natychmiast napisać. Jestem smutny, przygnębiony, przybity, a choć tyję gwałtownie, a może nawet dlatego, zdrowo się nie czuję. Dawno już tak listu nie miałem, toteż tym wdzięczniej, tym radośniej parę sł&oacute;w przyjaznych powitam. Proszę mi donieść o zdrowiu Was wszystkich, o sprawowaniu się Fredzia, o koncercie Zygmusia, o występach Menter, jednym słowem, wiele i o wszystkim. 
 Bądźcie mi zdrowi, moi ukochani. Ściskam Was serdecznie 
 Ignacy 
 &nbsp; 
 [PS] &Agrave; propos . Z Ameryki miałem wiadomości. Steinway oświadcza, że obecnie z powodu strat, na jakie go ponarażali fortepianiści, gwarantować nic nie może. Ponieważ jednak pragnie mię mieć stanowczo, więc proponuje, ażebym dawał koncerty na własne ryzyko, on zaś za to, że będę grywał na jego instrumentach, wypłaci mi 2000 funt&oacute;w jako subwencję. Wobec koszt&oacute;w urządzania koncert&oacute;w, podr&oacute;ży, pobytu oraz utrzymania jakiegoś sekretarza propozycja ta jest wprost niemożliwą do przyjęcia. Nie zostałoby mi nic, a może bym jeszcze musiał dopłacić. Trudno! D&rsquo;Albert mnie uprzedził i dobrze na tym wyszedł. ",
1277,['Ignacy Jan Paderewski'],['Helena Górska'],,,1891-10-18,1891-10-18,"[Londyn, 18 października 1891]",Do Heleny Górskiej," Dziecko moje ukochane, 
 nie mogłem do Ciebie wcześniej napisać, gdyż poza koncertami pozostawało mi zaledwie dość czasu na przejazd z miejsca na miejsce. Dziś jest niedziela i choć to dla mnie nie dzień wypoczynku, mogę Ci jednak parę chwil poświęcić. 
 Smutno mi bardzo pomimo wielkiego powodzenia, jakim się w tym tygodniu cieszyłem, smutno i ciężko na ciele i duszy. Pracuję, jak może nigdy żaden artysta nie pracował, i po co? Ażeby mieć jakiś majątek, wtedy gdy mi już jego używanie żadnej nie da przyjemności, gdy będę łysy, pękaty, ogłupiony wyczerpaniem sił nerwowych, pozbawiony zapału... Czy taka przyszłość warta trud&oacute;w i wysiłk&oacute;w teraźniejszości? 
 Szkoda mi tych resztek młodości, Helenko, szkoda mi tych włos&oacute;w moich, kt&oacute;re już Paryża nie ujrzą, bo czego tutaj nie stracę, to już w Ameryce zupełnie pozostanie. Nie masz pojęcia, do jakiego stopnia je tracę i jaka mię z tego powodu opanowuje melancholia. Ale Ty znasz moje skargi i nie wierzysz im bardzo, niepotrzebnie więc o nich się rozwodzę. 
 Grałem tedy Koncert Chopina we wtorek. Omyliłem się tylko dwa razy, ale bardzo nieznacznie; w og&oacute;le grałem bardzo porządnie. Dzieło nie robi wrażenia na wielkiej publiczności. Do niego potrzeba małej sali i... innej instrumentacji, bo ta, kt&oacute;rą Ch[opin] wymozolił, jest najmarniejszą lichotą. Śmiech bierze, gdy się tego słucha &ndash; akompaniament fortepianowy 100 razy pełniejszy. Wielkie powodzenie dopiero solowe rzeczy mi przyniosły. 
 W środę koncert w Manchester[ze] w olbrzymiej sali, wobec 5000 os&oacute;b. Nie wiem, czy kiedy fortepianista m&oacute;gł sam jeden zgromadzić takie tłumy. A jaka cisza, jaka uwaga, jaki nastr&oacute;j uroczysty! 
 Przedsiębiorca, kt&oacute;ry mi zapewniał. ",
1278,['Ignacy Jan Paderewski'],['Helena Górska'],,,1891-10-25,1891-10-25,"[Anglia, ok. 25 października 1891]",Do Heleny Górskiej," Dziecino moja droga, jutro poślę Ci 30 f[unt&oacute;w] (750 fr[ank&oacute;w]). Zapewne Ci to na opłacenie passportu i przyjazd do Londynu wystarczy. Chciałbym bardzo, żebyś przyjechała w niedzielę lub poniedziałek, bo ja już od środy za tydzień włażę na okręt. Jeżeli to możliwe, to niech i Tolcia przyjedzie: przez te dwa lub trzy dni znajdę zapewne chwilę czasu, ażeby z nią jeszcze trochę pobębnić. Spodziewam się, że mi ona nie odm&oacute;wi przyjemności ofiarowania jej tej przejażdżki. 
 Ks[iążę] grał już na trzech koncertach. Pierwszy jego występ w Bradford był niezwykle świetny, podobał się ogromnie, grał dwa razy Mazurka i rzeczywiście grał wyśmienicie. W Coventry r&oacute;wnież powodzenie, a wczoraj, pomimo strachu &ndash; występował bowiem wobec 6500 os&oacute;b w Manchester[ze] &ndash; słychać go było wszędzie i ton był taki czysty, miękki, aż miło. 
 Sam on wesoły, widocznie zadowolony, jada wszystko, wszelkie jarzyny, nawet surowe selery i bodajże przekona się do kartofli. Zabawny tylko jak zawsze. Przedwczoraj unosił się nad czarną kawą i uroczyście oświadczył: &bdquo;taką kawę tylko u&nbsp; m n i e&nbsp; u m i e j ą&nbsp; przyrządzać&rdquo;. Istny dzieciak. 
 Wczoraj rano wyjechaliśmy o 8&frac12; z Birmingham, ja do Liverpool[u], gdzie miałem o 3 koncert, on zaś do Manchester[u], na koncert wieczorny, kt&oacute;ry się odbył w 9 godzin po jego przybyciu i na kt&oacute;rym ja także grałem 8 kawałk&oacute;w. Razem z programem Liverp[oolu] wynosiło to 27 utwor&oacute;w, nie licząc trzech godzin grania przed koncertem, gdyż miałem zupełnie inny program. Przyjeżdżam tedy ledwie żywy do M[anchesteru] &ndash; bo mię przy wyjściu z sali w L[iverpoolu] o mało nie rozszarpano z wielkiego zapału, takie były tłumy na ulicy &ndash; przyjeżdżam i widzę D[ziutusia] wesołym, uśmiechniętym i już ubranym na koncert. &bdquo;Czemuż się pan nie ubiera?&rdquo; &ndash; pyta mię on. &bdquo;Muszę chwilkę odpocząć, bo ledwie żyję. Zmęczony jestem okropnie&rdquo;. &bdquo;No, panie, a ja? Przecież grałem także wczoraj, dziś wstałem rano i jechałem długo koleją, no a teraz znowu mam grać...&rdquo;. 
 Śmieję się z tego dopiero dziś, gdyż wczoraj nie miałem żadnej do śmiechu ochoty. 
 Ale też dziś uraczył mię on przy obiedzie. Jedliśmy zaraz po przyjeździe u mnie, we dw&oacute;jkę. Rozmowa nasza była bardzo lakoniczna, jak zwykle, gdy sami jesteśmy, naraz Ks[iążę] powiada: &bdquo;obserwowałem pana dziś rano na kolei. Wie pan, że twarz już stara, zupełnie stara...&rdquo;. Nie powiem, ażeby mi to sprawiło wielką przyjemność, nie dlatego, bym sam temu nie wierzył, ale że w tej uwadze było zbyt wiele jadu, zbyt wiele jakiejś diabelskiej radości. Tylko Ty mu, Duszeńko, n i g d y&nbsp; n i e&nbsp; w s p o m i n a j&nbsp; o&nbsp; t y m; przede wszystkim ucieszyłoby go to zbytecznie. 
 We wtorek koncert m&oacute;j tutaj. W środę gramy razem w dwu miastach, w czwartek gram zn&oacute;w koncert Chopina u Henschela, w piątek mamy dwa koncerty razem, w sobotę gram sam w Brighton, w niedzielę zaś ostatni występ D[ziutusia]! razem ze mną w Gallery-Club. W poniedziałek wieczorem gram w Monday Pop[ular Concert], a we wtorek prawdopodobnie drugi i ostatni m&oacute;j koncert w Londynie. 
 Przyjedź więc, Duszeńko, w niedzielę lub poniedziałek rano, przyjedź koniecznie, bo chcę Cię raz jeszcze przed odjazdem ucałować, uściskać. 
 Tolcia zapewne będzie grała w grudniu. Niech się dobrze przygotuje. Uściśnij ją ode mnie, ucałuj chłopak&oacute;w, a bądź mi zdrową, wesołą, tyj koniecznie i nie kłopocz się niczym. 
 Kocham Cię bardzo, bardzo 
 Tw&oacute;j 
 &nbsp; 
 [PS 1.] Dziękuję Ci, Helusiu, za starania o passport. Wybawiasz mię z wielkiego kłopotu. &lt;Rzepa&gt; powinien się stawić u M. 1 listopada rano. 
 [PS 2.] Wody &lt;Obert&gt; mi nie przyw&oacute;ź. Ona nic nie pomaga. Kłopot niepotrzebny.&nbsp; ",
1280,['Ignacy Jan Paderewski'],['Jan Paderewski'],Londyn,,1891-11-04,1891-11-04,"Londyn, 4 listopada [18]91 ",Do Ojca," Drogi m&oacute;j Ojcze! 
 Nic mi nikt nie doni&oacute;sł o Twym zdrowiu przez całe dziesięć miesięcy. Pisałem dwukrotnie do Sasan&oacute;wki, ale na pr&oacute;żno. Dopiero przed trzema miesiącami dowiedziałem się, iż przenieśliście się do Hrycowa, poprosiłem więc Antosię, by Cię odwiedziła, i od niej nareszcie mogłem otrzymać nieco wiadomości. 
 Boli mię to i martwi bardzo, że ze zdrowiem Twoim nie jest jeszcze dobrze. Trzeba zasięgnąć porady innego lekarza, jeżeli dotychczasowy nie na wiele się przydał. Nie zaniedbujcie niczego, nie r&oacute;bcie na zdrowiu oszczędności, boć to zdrowie Twoje tyle nam drogie. 
 Wyjeżdżam dziś do Ameryki na 6 miesięcy. Korzystne mam warunki i gdyby nie straszne zmęczenie, kt&oacute;re mię tam czeka, zwłaszcza po pięcioletniej pracy bez przerwy, bez wypoczynku, tobym się bardzo na tę podr&oacute;ż cieszył. Trzeba kuć żelazo, p&oacute;ki gorące. Chwilowo mam w Anglii ogromne powodzenie &ndash; niczyje koncerta nie cieszą się takim uznaniem tłum&oacute;w, z wyjątkiem tylko chyba Patti, z kt&oacute;rą znowu co do zarobk&oacute;w nikt na świecie nie może się por&oacute;wnać. Ale ja na swoje narzekać nie mogę &ndash; wydatki tylko mam szalone, więcej niż połowa dochod&oacute;w rozchodzi się na koszta. 
 Grałem tu u kr&oacute;lowej Wiktorii, kt&oacute;ra była dla mnie niezwykle uprzejmą, grałem u księcia Walii, następcy tronu, grałem też u księcia edynburskiego, kt&oacute;rego żona jest siostrą Cesarza Rosyjskiego &ndash; ona też przychodziła na moje występy. Jednym słowem, wszystko by było dobrze, gdybyś był zdr&oacute;w, m&oacute;j drogi Ojcze, i gdyby też moje zdrowie nie zaczynało psuć się naprawdę. Jestem strasznie osłabiony i wyczerpany. 
 Posyłam dziś jeszcze pieniądze kochanym Kerntopfom &ndash; odeślą Ci je oni niezwłocznie. 
 Całuję drogie Twe ręce, m&oacute;j ukochany Ojcze, z głębokim a wdzięcznym synowskim uczuciem. Całemu domowi pozdrowienia serdeczne zasyłam 
 Ignacy 
 &nbsp; 
 [PS] Adres m&oacute;j: Amerika, New-York, Steinway and Sons, for Mr I.J. Paderewski. ",
1281,['Ignacy Jan Paderewski'],['Helena Górska'],Nowy Jork,,1891-11-11,1891-11-11,"[Nowy Jork, po 11 listopada 1891]",Do Heleny Górskiej," Piszę tylko kilka sł&oacute;w, choć z tak daleka. Zmęczony jestem, smutny i niespokojny bardzo. Przyjechałem szczęśliwie. Na morzu, pomimo dwudniowej burzy, chorowałem zaledwie przez kilka minut, i to w dzień moich urodzin. Przez całą drogę, jeżeli to drogą nazwać można, jadłem, piłem, grałem nawet w karty i byłem zadowolony. 
 Tutaj za to na wstępie już miałem nieprzyjemności. Panowie St[einway] przyjęli mię jak rzemieślnika, kt&oacute;ry został sprowadzony do &bdquo;pokazywania&rdquo; instrument&oacute;w, umieścili w pięciorzędnym hotelu śr&oacute;d commis-voyageurs i nie zatroszczyli się o nic, o nic z wyjątkiem fortepianu, na kt&oacute;rym palce łamię. Poza tym powiedzieli mi, że większość koncert&oacute;w do lutego została sprzedaną w tym celu, ażeby mieć jak najmniej strat. Jeżeli straty będą, i to nawet znaczne, to nic w tym dziwnego, gdyż na reklamy fortepian&oacute;w, do kt&oacute;rych ja tylko jestem pretekstem, wydano już przeszło 100 000 frank&oacute;w. 
 Przenocowałem tylko w tym podłym hotelu i nazajutrz wysłałem G&ouml;rlitza z zapytaniem do tych pan&oacute;w, czy nie leży w ich interesie, ażebym miał mieszkanie odpowiedniejsze memu stanowisku. G&ouml;rlitz naturalnie popuścił wodze wrodzonej swej do prawdy niechęci i wieczorem już przeniesiono moje manatki do hotelu Windsor, skąd obecnie piszę. Mamy tu skromne trzy pokoiki z całodziennym jadłem, najobskurniejszym, jakie sobie wyobrazić można, za 110 frank&oacute;w dziennie. 
 Dziś rano miałem już pierwszą pr&oacute;bę z tych trzech ogromnych koncert&oacute;w, jakie się w przyszłym tygodniu odbędą. Jestem przerażony, ogłupiony. Fortepiany niemożliwe, żadnej z nich siły wydobyć nie można, paznokcie łamie się co chwila, ręce sztywnieją &ndash; co to będzie, co to będzie? W dodatku w tym najbogatszym fortepianowym domu, pomimo najusilniejszych pr&oacute;śb moich, nie przyrządzono mi dogodnego krzesła. Musiałem do Mayera telegrafować z zapytaniem o miarę moich poczciwych londyńskich stołk&oacute;w. 
 Na pr&oacute;bie jeden tylko z tych pan&oacute;w się pokazał, chwilkę posiedział i powiedziawszy G&ouml;rlitzowi: &bdquo;Das Klavier ist doch das Sch&ouml;nste, was man sich denken kann&rdquo;, wyni&oacute;sł się bez pożegnania. Tego jednego wystarcza, ażeby się niczego dobrego nie spodziewać. 
 Pierwszy koncert będzie zapewne bardzo dobry materialnie. Około 1200 bilet&oacute;w już sprzedano, ale jakie koszta straszne? 2500 frank&oacute;w sala, 3200 orkiestra, a ogłoszenia, dlatego, że to niby pierwszy koncert, tylko drobnostkę &ndash; 6000 frank&oacute;w kosztują. O czystym dochodzie myśleć nie można. 
 Marzeniem moim jest tylko obecnie rąk nie połamać i jakie takie zrobić wrażenie. Ale to tylko marzenie. Jestem pewny, że po pierwszym koncercie trzeba będzie zrobić przerwę, ażebym m&oacute;gł palce wyleczyć. Już teraz dwa paznokcie złamane. Nie masz jak Erard! Jedyne fortepiany &ndash; jedyny fabrykant. 
 G[&ouml;rlitz] jest mi tu wielką pociechą i użytkiem. Dobry to cymbał z kościami. Wierny i usłużny do niemożliwości. Naciera mi on włosy, kt&oacute;rych, nawiasowo m&oacute;wiąc, do Paryża nie przywiozę, gdyż doprawdy nigdy ich tyle nie traciłem. Pakuje mi rzeczy, przyrządza kąpiel, liczy brudną bieliznę i w dodatku lata ciągle z jakąś blagą do St[einwaya]. Rad jestem, żem go zabrał ze sobą. Tylko dziś biedaczysko zakochał się wieczorem, na koncercie, w jakiejś nadobnej Amerykance i w tej chwili, podczas gdy ja piszę, on wzdycha, że aż w Brooklynie słychać. 
 Miasto imponująco brzydkie, Amerykanie ograniczeni dosyć, poufali okrutnie, kuchnia straszna, powietrze cudowne. 
 Z Palmera miałem najmilszego towarzysza. Dobre to dziecko i zdolne bardzo. Nazajutrz po przyjeździe przysłał mi ogromny kosz kwiat&oacute;w. 
 No a teraz proszę o napisanie, co tam u Was słychać, jak zdrowie. Czy D[ziutuś] ma lekcje, czy Tolcia gra dobrze i czy prędko wyjedzie do L[eszetyckiego]? Smutno mi tu bardzo. Niewiele, a może i nic dobrego mnie nie czeka, kilka sł&oacute;w od mych drogich pokrzepi mię trochę. 
 Ściskam Was wszystkich z całego oddanego Wam serca 
 Ignacy 
 &nbsp; 
 [PS 1.] Ale, ale! Był u mnie z wizytą, a raczej zostawił kartę z listem, pan Kościesz &ndash; restaurator z Zakopanego. Nie wiem, czego chce. 
 [PS 2.] Adres \/ Paderewski. \/ Steinway \/ and Sons \/ New York. ",
1282,['Ignacy Jan Paderewski'],['Helena Górska'],Nowy Jork,,1891-12-11,1891-12-11,"[Nowy Jork, po 11 grudnia 1891]",Do Heleny Górskiej," Piszę tylko kilka sł&oacute;w. Jestem dziś wyjątkowo zmęczony, gdyż dałem już koncert w Brooklyn[ie], a za dwie godziny gram tutaj. Jest to wprawdzie wiecz&oacute;r prywatny, za kt&oacute;ry dostanę 800 dolar&oacute;w, ale grać muszę program o wiele dłuższy niż na koncertach. 
 Zdrowie moje, pomimo nieludzkiej pracy, trzyma się nieźle i gdyby nie bezsenność, kt&oacute;ra mię od 3 tygodni nielitościwie trapi, tobym się czuł bardzo dobrze. Zmęczenie jednak daje mi się już odczuwać podczas grania. Palce nie mają tej siły co dawniej, spok&oacute;j, zwłaszcza wieczorem, często mię zawodzi! Oby tylko jak najprędzej te Nowo Yorkskie [ sic! ] koncerty przeszły! Tych się boję okrutnie. Ale też po nich połowa mej pracy będzie ukończoną. 
 Na przewyżkę um&oacute;wionej sumy nie liczę już wcale. Zbyt głupio cała tourn&eacute;e urządzona, ale spodziewam się, że z 8000 dolar&oacute;w wieczorami prywatnymi zarobię. 
 G&ouml;rlitz bardzo mi jest oddany i, o ile mu jego rozum pozwala, opiekuje się mną troskliwie. Bardzo to dobry człowiek. Mayer narobił mi tu kwasu, gdyż wszystkie telegramy donoszące mi o rezultacie sprawy Erarda w Londynie adresował do Steinwaya i tam, podczas mej nieobecności, otwierano je i telegrafowano treść do miast, gdzie się znajdowałem. Obecnie nie mam czoła pokazać się tym ludziom. Mayerowi najwidoczniej powodzenie zawr&oacute;ciło w głowie. 
 Co do Younga, to się droga Pani najzupełniej myli. Byłem mu dłużny z dawnego rachunku 180 frank&oacute;w i te mu przesłałem. Proszę go więc o żadne zdzierstwo nie posądzać. 
 Gdy przyślę amerykańskie krytyki, to proszę wraz z Chevrier[em] zrobić z nich użytek w dziennikach paryskich. Gdyby to miało jakieś paręset frank&oacute;w kosztować, to niech je Chevrier wyłoży, a ja mu zwr&oacute;cę. 
 Czek na wydatki Fredzia załączam. Proszę mi natychmiast po otrzymaniu tego listu zatelegrafować, czy doszedł. 
 Za listy dziękuję całym sercem. Ściskam Was i pozdrawiam stokrotnie 
 Ignacy 
 &nbsp; 
 [PS] Czy Tolcia pracuje nad tym programem, kt&oacute;ry jej zatelegrafowałem? Proszę o odpowiedź. Zarazem spodziewam się telegramu po pierwszym koncercie. 
 Adres \/ N. York \/ Windsor \/ Paderewski ",
1283,['Ignacy Jan Paderewski'],['Helena Górska'],Nowy Jork,,1891-12-15,1891-12-15,"[Nowy Jork, 15 grudnia 1891]",Do Heleny Górskiej," Piszę dziś do Ciebie, ukochana, oficjalnie, a ponieważ w tym tygodniu gram &bdquo;tylko siedm razy&rdquo;, więc mi na to pisemko niewiele zostaje czasu. Pragnę Ci jednak skreślić sł&oacute;w kilka serdecznych, chcę Ci powiedzieć, jak mi tu smutno, tęskno za Tobą, jak mi żyć ciężko w tej tęsknocie i umęczeniu. Chwilami zdaje mi się, że już nigdy tego starego świata, gdzie mi tak dobrze było, nie zobaczę. Tylko pragnienie powrotu, pragnienie objęcia, ucałowania Ciebie, podtrzymuje me siły. Przerazisz się, Helenko, gdy mię obaczysz. Powr&oacute;cę łysy, łysiutki, gdyż obecnie już tylko z tyłu głowy się czeszę. Bylebym tylko powr&oacute;cił! 
 Do życia, do światowych powodzeń nie roszczę już żadnych pretensji. Księżniczki będą sobie latały za kimś nowym, młodszym, z czupryną. Paryż mię zapomni, fortepianiści będą się cieszyli, ale o to mniejsza. Chciałbym tylko, ażeby mi sił i zdrowia nieco pozostało, bym m&oacute;gł w spokoju i ciszy napisać choć cząstkę małą tego, o czym w szczęśliwych chwilach marzyłem. 
 Ale Ty bądź mi zdrową, najdroższa. Ja Cię tak szczerze, tak serdecznie, tak gorąco kocham! Było nawet chwil parę takich, parę niestety! &ndash; kiedym Cię pragnął, jak dawniej, jak niedawno jeszcze. Bądź zdrową, Helusiu. Gdybyś się tylko zbyt słabą uczuła, by zostać przez zimę w Paryżu, to mi telegrafuj natychmiast, a ja Ci przyślę na podr&oacute;ż do Algieru. 
 Jeżeli ze mną szczerze nie postąpisz, jeżeli tego życzenia, tej prośby mojej nie spełnisz, t o&nbsp; ż a l&nbsp; d o&nbsp; C i e b i e&nbsp; g ł ę b o k i,&nbsp; n i e z a t a r t y&nbsp; n a&nbsp; z aw s z e&nbsp; z a c h o wa m. Co dla mnie chwilowo jakieś parę tysięcy frank&oacute;w znaczyć mogą? Mam przecież zam&oacute;wienie na parę wieczor&oacute;w, pieniędzy mieć będę dosyć dla nas i naszych dzieci. 
 Dziś przesyłam Ci, Kotusiu, 1500 frank&oacute;w. Zapłacisz moje mieszkanie &ndash; bez Odouarda , dasz chłopakom po 50 frank&oacute;w na Gwiazdkę, a resztę sobie na Gwiazdkę zachowaj! Przyjm to, Helusiu, przyjm takim dobrym sercem, jakim ja Ci to ofiaruję. Dla mnie to taka radość straszna, a taka drobnostka. Kup sobie jakąś nową sukienkę, coś ciepłego i... pomyśl o mnie, wkładając. Na przyszły miesiąc prześlę Ci zn&oacute;w trochę grosza dla malca. Za listy Twoje kochane, drogie, nie umiem Ci podziękować. Noszę je zawsze przy sobie. Ale Ty m&oacute;j spal, Kiciu. 
 Całuję Cię po milion razy 
 Tw&oacute;j, zawsze Tw&oacute;j 
 &nbsp; 
 [PS 1.] Pojutrze i w sobotę mam tu dwa najcięższe, najtrudniejsze koncerty. Palce porozbijane, nie wiem, jak im podołam. B&oacute;g widzi, w jakim jestem strachu. 
 [PS 2.] A kocham Cię zawsze, zawsze i nie ma dnia ani godziny, ażebym za Tobą nie tęsknił! ",
1284,['Ignacy Jan Paderewski'],"['Helena Górska', 'Władysław Górski']",Nowy Jork,,1891-12-20,1891-12-20,"[Nowy Jork, ok. 20 grudnia 1891]",Do Heleny i Władysława Górskich," Sześć już tygodni jestem tutaj, ale spokoju nie miałem ani chwili. Pierwszy tydzień, w kt&oacute;rym grałem 7 koncert&oacute;w z orkiestrą, zabił mię zupełnie. Następnie przyszły cztery solowe recitals , jeden po drugim, z odmiennymi programami i z nimi razem cały szereg bezsennych nocy. Nie przesadzę, m&oacute;wiąc, że przez pierwsze 2 i p&oacute;ł tygodnia nie spałem nawet po cztery godziny dziennie. 
 Pod pewnymi względami praca nad siły przyniosła mi korzyści, bo mi przynajmniej co do techniki nie robiono zarzut&oacute;w, natomiast nad Beethovenem, kt&oacute;rego doprawdy z niezwykłym grałem spokojem i wykończeniem, znęcają się jeszcze okrutnie! &bdquo;Herald&rdquo; z początku był bardzo na mnie niełaskaw. Szkodził mi na &bdquo;prowincji&rdquo; niemiłosiernie, teraz jednak to ustało i ostatnie jego artykuły były wspaniałe. 
 Wszystko to jednak niewiele warte, bo pomimo niebywałego tutaj powodzenia og&oacute;lnego pieniędzy więcej nad kontrakt nie zarobię. Ta hałastra posprzedawała, ze względ&oacute;w prywatnych, koncerta moje taniej, niż inni przedsiębiorcy ofiarowywali. W Chicago np. grać mam po raz pierwszy na Nowy Rok z orkiestrą, a własne moje recitals odbędą się dopiero w końcu lutego, gdyż są sprzedane po 500 dolar&oacute;w, a przedtem żadnego dawać mi tam nie wolno. 
 Tymczasem więc będę musiał tłuc się po rozmaitych małych mieścinach, grając za 300 lub 350 dolar&oacute;w. 
 Z powodu tego nikczemnego urządzenia tourn&eacute;e przybywa mi też okrutna praca w N[owym] Jorku. Muszę tu dać całą nową serię koncert&oacute;w i zn&oacute;w nowe programy i nowe noce bezsenne. Widocznie ci mądrzy panowie czują całą głupotę swego postępku, skoro mi oświadczyli, że wieczory prywatne do mnie należą. To będzie jedyny m&oacute;j czysty doch&oacute;d, ale niewielki, gdyż czasu nie mam na to, a poza tym ceny moje nie przypadają Amerykanom do smaku. 
 Żądam 1000 dolar&oacute;w. Vanderbildt nie chce tej sumy zapłacić. Innym natomiast z ceny tej robię ustępstwa. 
 Na grudzień, styczeń i luty mam zam&oacute;wienia na 4 wieczory za 3200, czyli 16 000 frank&oacute;w. 
 Ażeby Wam dać pojęcie, jaka tutaj jest praca, muszę nadmienić, że gram 24, 26 grudnia i 1 stycznia &ndash; jednym słowem, o 2-dniowym nawet wypoczynku nie ma mowy, gdyż jeżeli nie koncert, to mam pr&oacute;bę lub jadę dalej. Jedyną moją pociechą jest myśl, że może jeszcze w kwietniu powr&oacute;cę, gdyż jeżeli &bdquo;robota&rdquo; tak dalej p&oacute;jdzie, to będę już około 12 kwietnia wolny. Ale jakim powr&oacute;cę? Oto pytanie. Już dziś po 17 koncertach jestem ruiną. Ledwie chodzę, z włos&oacute;w mało co zostało, a wychudłem niemiłosiernie. Ach, kiedy to się skończy? Przeklęta ta Ameryka. 
 Nie dziwcie się, że tak mało o wszystkim piszę. Gdy mam nieco wolnego czasu, to zasypiam, a wrażenia, choć ich niby wiele, przechodzą bez śladu, nie zostają w pamięci. Jedyne wielkie, silne, niezatarte wywarło na mnie wykonanie mego koncertu w Bostonie, a szczeg&oacute;lnie w Brooklynie z bostońską orkiestrą i Nikischem na czele. Było to coś tak doskonałego, tak idealnie pięknego, żem podczas grania beczał jak b&oacute;br. Nie marzyłem nigdy o czymś podobnym. 
 W Bostonie miałem jeszcze większe powodzenie niż w N[ew] Y[orku]. 
 Ale, ale! Mała Appleton&oacute;wna kazała się Wam serdecznie kłaniać. Z powodzenia Tolci bardzo się cieszę. Natomiast brak lekcji D[ziutusia] niezmiernie mię smuci. Jeżeli tylko żyw powr&oacute;cę, to się to naprawi. 
 Od chłopak&oacute;w obu dostałem miłe listy. Dziękuję im stokrotnie, ale odpowiedzieć nie mogę. Nie mam czasu. Ściskam Was wszystkich z całego oddanego Wam serca 
 Ignacy 
 &nbsp; 
 [PS 1.] Meadom pozdrowienie, Mickiewicz&oacute;w uściskajcie. 
 [PS 2.] Wesołych Świąt! Pomyślcie o mnie, kt&oacute;remu w Wigilię bardzo będzie smutno. ",
1285,['Ignacy Jan Paderewski'],['Jan Paderewski'],Chicago,,1892-01-01,1892-01-01,"Chicago, 1 stycznia 1892",Do Ojca," Drogi mój Ojcze, 
 wczoraj otrzymałem list od Ciebie, niestety nie Twoją pisany ręką. Nie potrzebuję Ci mówić, jaką mi to boleść sprawiło. Pocieszam się tylko myślą, że to tylko choroba przejściowa, że wkrótce do dawnego powrócisz zdrowia. Na lekarstwa i lekarzy kosztów żadnych nie oszczędzaj. Dziś jeszcze piszę do Kerntopfów, ażeby Ci w razie zażądania natychmiast kilkaset rubli wysłali. Tylko proszę Cię na wszystko, nie udawaj się do byle jakich doktorów – zasięgaj rady najlepszych, a w lecie potrzeba, ażebyś się udał do wód do Druskiennik albo też do Lemanu. Donieś mi tylko, kiedy zechcesz wyjechać, a ja na wszelkie wydatki pieniędzy Ci przyślę. Mnie się zdaje, że to będzie jedyny środek skuteczny. 
 W Ameryce powodzi mi się artystycznie doskonale. Nie wiem, czy kiedy tutaj jaki artysta miał podobne powodzenie. 
 Co do materialnego powodzenia, to ono byłoby również ogromnym, bo sale zawsze przepełnione, gdyby nie to, że moi przedsiębiorcy, nie ufając – dopóki tu nie byłem – w moje siły, nie posprzedawali moich koncertów za psie pieniądze spekulantom. Oni więc zarabiają wielkie pieniądze, a ja muszę się zadowalniać zagwarantowaną sumą. Martwi to bardzo, bo zaledwie będę miał czwartą część tego, com mieć powinien. Mogłem tu zrobić spory majątek. W każdym razie zostanie mi jednak sporo grosza, który ciężko zdrowiem opłacę. Jestem znużony do najwyższego stopnia. Albo jeżdżę po nocach, albo też po nocach do koncertów przygotowywać się muszę. 
 W samym New Yorku dałem dotychczas z odmiennym programem 10 koncertów, a drugie dziesięć w lutym i styczniu dać muszę. O takiej pracy w Europie nie mają pojęcia. Dziś na przykład grałem tutaj w dzień Nowego Roku; w wigilię Boż[ego] Nar[odzenia] grałem w Bostonie. Drugi dzień także spędziłem na pracy. Jest to wprawdzie przyjemne mieć taki rozgłos, być znanym w Paryżu, Londynie, Ameryce o wiele więcej niżeli na przykład w Szepetówce, ale jakiego to wysiłku wymagało, jak to trzeba ciągle, nieustannie pracować. 
 Adres mój zawsze ten sam w Ameryce. Każ do mnie często pisywać, drogi mój Tatusiu, a teraz przyjmij życzenia moje gorące zdrowia, zdrowia i zdrowia dla Ciebie i Twoich wszystkich. Ręce Twe serdecznie całuję. Całej rodzinie pozdrowienia zasyłam 
 Ignacy ",
1286,['Ignacy Jan Paderewski'],"['Władysław Górski', 'Helena Górska']",Chicago,,1892-01-01,1892-01-01,"Chicago, 1 stycznia 1892",Do Heleny i Władysława Górskich," Zacząłem rok nowy pracą. Grałem przed chwilą w Auditorium Hall, wobec 4500 os&oacute;b, z orkiestrą Thomasa. Powodzenie miałem niesłychane. Pierwszy to m&oacute;j dzień rzeczywiście swobodny, gdyż jutro na wieczornym koncercie gram te same rzeczy i dziś już kuć nie potrzebuję. Korzystam więc z tej wolności, ażeby z Wami, moi drodzy, choć chwilkę pogadać i wiele innych zaległych list&oacute;w wyprawić. 
 Zdrowie mi, jak na tę pracę, służy wcale dobrze. Miałem parę dość miłych wieczor&oacute;w, a raczej nocy z Adamowskimi w Bostonie, poznałem tam wielu, wielu miłych i zacnych ludzi i to mi posłużyło. Przyjmowano mię tam jak monarchę, na każdym kroku tylko przyjemne mię spotykały rzeczy. Muzycy, krytycy, publiczność &ndash; wszyscy okazywali mi bodajże więcej serca niż gdziekolwiek indziej. Boston mię pogodził z Ameryką i zawdzięczam mu wielkie polepszenie zdrowia. 
 Sypiać tylko od pewnego czasu nie mogę, choć już od tygodnia po nocach nie pracuję. Spodziewam się, że to przejdzie, zanim do New Yorku powr&oacute;cę, bo tam zn&oacute;w 5 koncert&oacute;w, zn&oacute;w nowe programy i sił trzeba wiele. Palec tylko jeden obecnie boli, ale za to dobrze, prawie zupełny inwalida. Jak to się jednak do wszystkiego przyzwyczaić można: gram z tym kaleką, i gram wcale dobrze. 
 Powodzenie moje tutaj wzrasta z każdym prawie koncertem. Goerlitz mi zawsze daje dokładne o dochodach wiadomości, toteż wiem np., że koncerty moje w N[ew] Y[orku] po 1260, 1480, 1490 i 2291 dolar&oacute;w przyniosły. W Bostonie zn&oacute;w z pierwszego było 740, z drugiego 960, z trzeciego 1460, z czwartego 1680, a z piątego 1870 dolar&oacute;w &ndash; rezultaty, jakich w tym mieście żaden nie miał fortepianista, bo nawet [Anton] Rubin[stein] nie miewał więcej niż 800 d[olar&oacute;w], d&rsquo;Albert 250, a Gr&uuml;nfeld 27. 
 Wobec tego powodzenia straszną mię przejmuje złością i oburzeniem, że właśnie Steinwaye w najlepszych miastach koncerty moje (około 25) za psie pieniądze posprzedawali. W niekt&oacute;rych miejscach z orkiestrą 300 dol[ar&oacute;w], w innych 450, a recitale w 7 miastach także po 450, Chicago zaś po 500. Chicago jest, jak og&oacute;lnie m&oacute;wią i jak zresztą sam widzę, najlepszym miastem na koncerty. Czyż więc to nie jest oburzającym? Gdyby ci ludzie inaczej koncerty pourządzali, to bez przesady m&oacute;głbym 300 000 zarobić. Ale tego im tak się nie daruje, jak oni sobie wyobrażają. Już teraz powiedziałem im, że w Chicago grać nie będę i &ndash; jeżeli się uprę (tego, co prawda, boję się nawet) &ndash; to po 35 koncertach do Europy powr&oacute;cę, dziś nawet tej treści powinszowania noworoczne wysłałem. 
 Pod innymi względami są za to St[einwayowie] o wiele lepsi niż z początku. Skaczą koło mnie wszyscy jak małpy. Codzienne zapytania do G[&ouml;rlitza], czy mi czego nie brak; na koncertach kwiaty i wieńce z polskimi kolorami; papierosy najdroższe i najlepsze; poza tym na święta dostałem dwie spinki brylantowe, podobno za 4000 frank&oacute;w, oraz aparat fotograficzny, z kt&oacute;rego gł&oacute;wnie Goerlitz [ sic! ] się cieszy. Wszystko to jednak strat nie wynagrodzi. 
 W Bostonie widziałem Margeritkę. Urosła ogromnie, zbrzydła jeszcze bardziej, ale poza tym bardzo miła i serdeczna dziewczyna. Kłaniać się Wam kazała. Dziś zaś dostałem list od Mrs Wann, kt&oacute;ra mi najprz&oacute;d winszuje &bdquo;kariery&rdquo;, kt&oacute;rej się &bdquo;nie spodziewała&rdquo;, słysząc mię w Dinard, następnie donosi, że Florence, ukochana Dziutusia, została &bdquo;Frau Gr&auml;fin von Schwerin&rdquo;, dosłownie, a gł&oacute;wnie zapytuje o wiadomości o Was. Nie wiem, czy będę miał czas na odpisanie. 
 Od Rzepcia miałem list dziękczynny &ndash; szczero-poznański, ale poczciwy bardzo. Cieszę się, że mu u M. dobrze i że ten z niego zadowolony. Chłopaki nasze niesłychaną mi sprawili radość swymi listami. Obadwa listy dowcipne nawet, nie tylko miłe. Piszę dziś do nich, bo mam jeszcze czasu trochę. Piszę też do Tolci. 
 A teraz ściskam Was, moi drodzy, z całego kochającego Was serca i proszę o dalsze wiadomości. 
 Ignacy 
 &nbsp; 
 [PS] Nie uwierzycie, jaką mi pociechę paryskie nowiny przynoszą. Zdrowia, zdrowia! Dobrego Nowego Roku życzyłem już w nocy. ",
1287,,['Helena Górska'],Montreal,,1892-02-10,1892-02-10,"[Montreal, po 10 lutego 1892]",Do Heleny Górskiej," Niesprawiedliwa jesteś, Duszeńko, zarzucając mi, że Ciebie nie kocham i że o Tobie nie myślę. Kocham Cię jak dawniej, serdeczniej nawet może, myślę o Tobie często, ciągle, ale Ci donieść tego nie mogę, bo ani chwili nie mam czasu. 
 Pracuję ciężko, i to z coraz większym trudem. Grywam codziennie, chcę bowiem choć o 10 dni pobyt mój tu skrócić, ale czy do końca wytrwam, to wielka wątpliwość. Od kilku już dni prawa ręka moja jest zdrętwiałą, w dwu palcach nie mam prawie żadnej władzy, gamy nawet równo zagrać nie mogę, a ból tak gwałtowny, że nawet pisać mi trudno. To już jest nieszczęście, bo teraz właśnie zaczyna mi się materialnie tak powodzić, że nawet pomimo głupich urządzeń St[einwaya] na czysty zysk około 25 000 fr. mógłbym liczyć. 
 Ostatnie koncerty w N[ew] Y[orku] jako tako przecierpiałem, a powiodły się one znakomicie – dwa ostatnie po 14 do 15 000 fr. przyniosły. Cóż, kiedy teraz właśnie, gdy wszystkie koszta już pokryte i kiedy na czyste zyski mogę rachować, ta nieszczęsna ręka wszystkiemu staje na przeszkodzie! Jeżeli do końca nie dotrwam – a mam jeszcze, wraz z wieczorami prywatnymi, 41 występów – to mię to nieszczęście około 120 000 fr. kosztować będzie. 
 Nie uwierzysz, jak nad tym cierpię, jak mię też to boli, że gram coraz gorzej. Na ostatnich 6 koncertach grałem jak ostatnia świnia. Taki jestem przybity, zgnębiony, że już nawet na włosy nie zwracam uwagi, choć na całej głowie skóra prześwieca. Nie wiedzie mi się teraz. 
 O powodzeniu Ks[ięcia] i T[olci] dowiedziałem się już z M[ayera] telegramów. Cieszą mię te sukcesy bardzo, choć mi teraz daleko, daleko do radości. 
 Za parę tygodni poślę Ci znów trochę grosza. Nie gniewaj się za tę otwartość, przecież między nami ceremonii być nie powinno. 
 Trudno mi pisać, Kotusiu – ręka bardzo boli. Pomódl się tam za nią, daj buzi i kochaj, jak ja Ciebie gorąco, serdecznie 
 Twój ",
1288,['Ignacy Jan Paderewski'],['Helena Górska'],Paryż,,1892-07-01,1892-07-01,"[Paryż, ok. lipca 1892]",Do Heleny Górskiej," Przyjechałem tu wczoraj z Ischl. Dziś rano list z telegramem nadeszły. Posyłam, co potrzeba, telegraficznie i dziękuję całym, całym sercem. Zacząłem już kuć na dobre, dziś aż 5 godzin. Robota przerażająca. Nie wiem, czy podołam. 
 Jaki ja Ci wdzięczny jestem, Duszeńko, za zachętę przy kompozycji. Te trzy drobnostki dają mi wiele, wiele radości. L[eszetyckiemu] Rapsodia i Nocturn niezmiernie się podobały. Co do Ballady , to jest on mojego zdania. Przydługa, za ponura, ażeby ją można z powodzeniem grać publicznie, i... w ostatniej części za wiele pierwszego tematu. Prawda, święta prawda! Poczciwy starowina, beczał z radości, gdy mię ujrzał, a przy odjeździe uspokoić go nie było sposobu. Opowiem Ci wszystko za dni parę. 
 Tutaj zachwyt okrutny nad mymi trzema niewykończonymi kawałkami. D[essus] i B[rancovan] wrzeszczą z entuzjazmu. Tym to się wszystko bez wyjątku wydaje napisanym ręką Opatrzności. A ja tylko Tobie to zawdzięczam. Dziękuję, dziękuję, m&oacute;j Ty skarbie, aniele, świętości Ty moja 
 Tw&oacute;j 
 &nbsp; 
 [PS] Ach! Jakbym ja chciał jeszcze tę rapsodię wykończyć.&nbsp;&nbsp; ",
1289,['Ignacy Jan Paderewski'],['Jan Paderewski'],Londyn,,1892-12-14,1892-12-14,"Londyn, 2\/14 grudnia [1892]",Do Ojca," Drogi m&oacute;j Ojcze, 
 zapewne doniosła Ci Antosia, jak byłem chory. Obecnie jest mi dużo lepiej i mogę się zn&oacute;w zabrać do roboty. Choć z wielką obawą i niepokojem o moje ręce, wyjeżdżam jednak jutro do Ameryki. Jeżeli znowu jakie nieszczęście się z mymi rękami nie stanie, to sobie powetuję straty, na jakie mię choroba naraziła. 
 Pragnąłbym bardzo mieć wiadomości o Twym zdrowiu. Adres m&oacute;j w New Yorku ten sam co i zeszłego roku. Gdy będziesz potrzebował pieniędzy, to się udaj, jak zawsze, do poczciwych Kerntopf&oacute;w. 
 Rodzinę całą serdecznie pozdrawiam, Twoje drogie ręce całuję gorąco 
 Tw&oacute;j Ignacy ",
1290,['Ignacy Jan Paderewski'],['Helena Górska'],Nowy Jork,,1893-01-14,1893-01-14,"[Nowy Jork, po 14 stycznia 1893]",Do Heleny Górskiej," Dziecino moja ukochana, pierwszy to list, kt&oacute;ry do Ciebie piszę od czasu, kiedyśmy się rozstali. Nie miałem nic szczeg&oacute;lnie dobrego do doniesienia Ci, a przy tym koncerty, przygotowania do nich i ciągły b&oacute;l rąk, zwłaszcza prawej, nie bardzo mię do pisania usposobiły. Nie gniewaj się na mnie, ukochana! Myśl moja ani na chwilę Ciebie nie opuszczała, kochałem i kocham Cię coraz serdeczniej i goręcej, a tęsknota mię pożera. 
 Dotychczas wiodło mi się nieźle. Dałem trzy koncerty w N[ew] Y[orku], dwa w Bostonie, resztę w mniejszych miastach &ndash; razem jedenaście. Powodzenie miałem większe nier&oacute;wnie niż zeszłego roku. Bilety wszędzie niemal wyprzedane, publiczność bardzo entuzjastyczna, a krytyki tym razem szczeg&oacute;lniej nad Beethovenem się unoszą. 
 Dziś jednak wszystko zaczyna się psuć na dobre, a raczej na najgorsze. Nieszczęśliwy ten czwarty palec pozbawiony został władzy i wszystkie wysiłki G&ouml;rlitza, kt&oacute;ry mię codziennie masuje, nic mu nie mogą poradzić. Widocznie wywichnąłem go znowu. Smutne to bardzo, Kotusiu, bo będę zmuszony zaprzestać koncert&oacute;w, a to będzie strata ogromna. Te czterdzieści koncert&oacute;w mogłyby mi z pewnością 400 000 frank&oacute;w przynieść, a jeżeli w tym tygodniu zaprzestanę, to nawet i sto tysięcy mi się nie zostanie. Koszta były znowu bardzo wielkie. 
 Powr&oacute;t mojej choroby jest tym dotkliwszy, że obecnie najważniejszej pracy już się pozbyłem i m&oacute;głbym bez wielkiego trudu z ustalonego powodzenia korzystać. Najwidoczniej jednak los mię prześladuje, bo nawet i łatwych rzeczy dokonać nie mogę. 
 Żebyś ty wiedziała, Kiciu, jak to boleśnie mieć takie duże środki do zrobienia dobrego pod ręką prawie i nie m&oacute;c po nie sięgnąć! Na dziesięciu koncertach, a szczeg&oacute;lniej na dw&oacute;ch ostatnich, grałem jak nigdy w życiu, za to przedwczoraj &ndash; na jedenastym &ndash; nie mogłem najprostszej gamie podołać. Wiedziałem, iż to będzie moja ostatnia koncertowa podr&oacute;ż, lecz nie przypuszczałem, że tak prędko się skończy. 
 Z włosami mymi, przekonasz się, co się stało. Na całej głowie sk&oacute;ra prześwieca. Z daleka jeszcze tego nie widać, ale z bliska wszyscy już to zauważają, na pociechę m&oacute;wią mi za to, że okrutnie tyję. Śliczna mi pociecha. 
 G[&ouml;rlitz] i M[ayer] darli się jak pies z kotem. Parę razy do tego doszło, że im obu powiedzieć musiałem, że się z nimi rozstać muszę. To podziałało na nich. Poza tym byli o mnie dość troskliwi, a G[&ouml;rlitz] od chwili wyjazdu M[ayera] dogląda mię po dawnemu. 
 Przyjęcie Stein[waya] nie miało miejsca dla tej prostej przyczyny, że oni o nim nie myśleli i nawet nie mogli byli myśleć (wycieczka na morzu podczas 26-stopniowego mrozu byłaby wprost szaleństwem), a wszystko było fantazją G[&ouml;rlitza]. Okrutny z niego łgarz. 
 Przeprawę mieliśmy burzliwą i smutną. Podczas jednej z burz woda porwała ł&oacute;dkę ratunkową i zabrała dw&oacute;ch biednych majtk&oacute;w. Nieszczęśliwe istoty! 
 Tutaj zimna straszne i to się zapewne do moich cierpień niemało przyczynia. Jaki ja jestem teraz przybity, Kiciuniu, i jaki przygnębiony chorobą Twoją! Jeżeli Ci nie jest naprawdę lepiej, to błagam Cię, zaklinam na wszystko, wyjedź z Paryża do Nicei, Cannes lub Algieru. Fredka możesz pod opieką Marty zostawić, a o pieniądze zatelegrafuj natychmiast, a ja Ci je telegraficznie prześlę. Wszak to dla mnie drobnostka. Nawet gdybym już żadnego nie miał dać koncertu, to jeszcze dla nas na skromne życie powinno wystarczyć. Nie odmawiaj mi tej łaski, jeżeli mię kochasz. Uczyń to, najdroższa, ukochana, jedyna! 
 Cokolwiek się stanie, w sobotę będziesz zn&oacute;w miała telegram ode mnie. Donieś mi też natychmiast, co postanowisz, i donieś, że jedziesz &ndash; inaczej żal będę miał do Ciebie głęboki. 
 Wiadomości o nieszczęśliwym Ks[ięciu] bardzo mnie smucą, ale nier&oacute;wnie więcej trapi mię to, że on Ciebie tak gnębi. Biedny człowiek! Napisał do mnie list bez sensu, ale żadnej mi nie uczynił przykrości. Skarży się na życie, utrzymuje, iż cierpi na melancholię itd. Bzik i basta. 
 M&oacute;wiłem tu z Tretbarem i on mi przyrzekł, że mi tourn&eacute;e urządzi. Za tourn&eacute;e z 50 koncert&oacute;w mogę dostać po 35 000 frank&oacute;w każdy oraz wszelkie koszta podr&oacute;ży tam i z powrotem. Byłoby to niezłe. Niestety!&hellip; Czy do tego przyjdzie? 
 W tych ostatnich dniach miałem kilka list&oacute;w od Ciebie, moje b&oacute;stwo, i oto w tej chwili mi znowu jeden przyniesiono. Dziękuję Ci, moja święta, dziękuję i całuję z całego, na zawsze Ci oddanego serca. Chłopak&oacute;w naszych całuję serdecznie. 
 Kocham Cię, kocham 
 Tw&oacute;j ",
1291,['Ignacy Jan Paderewski'],['Helena Górska'],Amphion,,1893-07-19,1893-07-19," Amphion, 19 lipca [1893]",Do Heleny Górskiej," Objadam się tu strasznie, opijam okrutnie i za to... ogrywa mię niemiłosiernie D[essus] w bilard i pikietę. Czasami grywamy i w krokieta [ sic! ], ale tam to już ja rej wodzę. Do grania i do pracy rwę się nieustannie, lecz czuję, że chwilowo na nic by się to nie przydało, a zaszkodzić by mogło. Zostawiam więc to na Puys. Kiedy to my tylko tam będziemy? Ja muszę wiedzieć coś pewnego o mieszkaniu co najmniej na 10 dni przed wyjazdem, gdyż inaczej nie będę miał mego Steinwaya, a przecież on dla mnie jest niezbędnym. Muszę uprzedzić firmę londyńską, ażeby mi fortepian z Paryża kazała do Puys dostawić. Pomyśl o tym, Koteńko, i zatelegrafuj mi natychmiast adres sw&oacute;j lub m&oacute;j dokładny. Inaczej sp&oacute;źnię się do Puys, a nie chciałbym tego wcale. W drogę więc, Kotusiu, jutro choćby i nie zapominaj, że mieszkanie ma być suche i wygodne. 
 Całuję Cię po milion razy i kocham Cię bardzo 
 Tw&oacute;j 
 &nbsp; 
 [PS] Przyślij mi papieru nutowego, jeżeli możesz, na śpiew i fortepian, sam fortepian oraz na partyturę. Dostaniesz najlepszego u Durdilly. ",
1292,['Ignacy Jan Paderewski'],['Helena Górska'],Amphion,,1893-07-31,1893-08-01,"[Amphion, ok. lipca – sierpnia 1893]",Do Heleny Górskiej," Dziecino, kochanie, miłości, pieszczoto Ty moja, dlaczego Ty tak kr&oacute;ciutko do mnie napisałaś? Czemu mi nic o swoim zdrowiu nie donosisz? Wszak powinna byś się domyśleć, jakim ja spragniony wiadomości o Tobie &ndash; samej Tobie. Nie powinno Ci być smutno, Kotusieńko moja. Gdybyś tak mogła w serce mi zajrzeć, &lt;biedy&hellip;&gt; z myślą moją, gdybyś widziała, jaką czcią i wdzięcznością dla Ciebie jestem przejęty, jak tylko o Tobie i o Tobie dumam i marzę, to byś była może weselsza nawet niż niedawno, w tym naszym kochanym kąciku, gdzieśmy tyle szczęścia doznali. Jak ja Cię kocham, jak ja Cię czczę a wielbię, Heleno. 
 Nudno mi tutaj. Pracować naturalnie nie mogę, ale o tym też nie bardzo myślałem, za to muszę z Ks[iężną] P[ani]ą i bachorami na spacery chodzić, co jest źr&oacute;dłem niewypowiedzianych dla mnie rozkoszy. Na szczęście mam codzienne posiedzenia u dentysty, poza tym Mayer w sobotę przyjeżdża. Temu ostatniemu bardzo jestem wdzięczny, gdyż mi pozwoli o dzień jeden wcześniej wyjechać. 
 Nudy okropne. Baba zupełnie sfiksowana, dzieciaki czcze, bez serca, a starowina bałaka, a bałaka... Ot, kocham Ciebie i basta! 
 Przepraszam Cię, dusiuniu, iż Ci tego M[ayera] narzucam, ale on teraz biedny, a bądź co bądź bardzo mi oddany. Napisz do mnie do Florencji poste restante . Będę tam w poniedziałek lub wtorek. 
 Do opery niewiele przybyło. Wszystko, com w Paryżu zrobił, to były najłatwiejsze rzeczy, teraz rozpocznie się praca, i to ciężka bardzo, kto wie, czy nie nad siły. 
 Bock zrobił mi świństwo. Przy sposobności opowiem Ci to, gdyż rzecz jest bardzo zajmująca. Kr&oacute;tko m&oacute;wiąc, jest to łajdak, złodziej, podlec. Pragnie tylko, ażebym za honorarium Nocturnu dodał Fantazję , kilka nowych fort[epianowych] utwor&oacute;w i Moments musicaux . Co Ty na to? 
 Ub&oacute;stwiam Cię, daj buziuni 
 Tw&oacute;j ",
1293,,['Helena Górska'],Dublin,,1893-11-12,1893-11-12,"Dublin, [ok. 12 listopada 1893]",Do Heleny Górskiej," List w tej chwili otrzymałem i przyznaję się, że mi on sprawił wielką przykrość. Jakim sposobem B. do Antosi dotarła, o tym pojęcia nie mam, gdyż sam o jej pobycie nie wspominałem. Widocznie któraś ze służących musiała B. poinformować, co mię i dziwi, i oburza. 
 Co do Antosi, to muszę jej oświadczyć, że jeżeli towarzystwo ludzi, których ko c h a m, w ś r ó d  k t ó r y c h  j e s t e m  n a j s z c z ę ś l i w s z y, j e j  n i e  w y s t a r c z a, j e ż e l i g wa ł t e m  c h c e  p o z n a w a ć  t y c h,  k t ó r z y  m i ę  m ę c z ą,  n u d z ą,  t r a p i ą i pobyt dalszy w Paryżu niemożliwym czynią – t o  j e j  j u ż  w i ę c e j  n i e  z a p r o s z ę, może sobie siedzieć w Nieżynie ku własnemu i mojemu zadowoleniu. 
 B. znam dobrze, wiem też, że po to tylko przyszła, by się później z mojej siostry wyśmiewać! Przyjemnym mi to być nie może. 
 Będę bardzo szczęśliwy, jeżeli Was tutaj, a raczej w Londynie, powitam. Będę tam 19 [listopada] wieczorem. Na nieszczęście 20 [listopada] cały dzień będę zajęty, natomiast 21 i 22 [listopada] całkiem Wam poświęcę. Proszę, proszę przyjechać. 
 Antosię tylko przepraszam, że jej z królową Wiktorią ani też z księciem Walii nie zapoznam. Gladstone także nie będzie mógł przyjść na jej spotkanie, natomiast Mayer będzie przed nią bił pokłony od rana do nocy. 
 Za chwilę jadę do Glasgow, czekam więc na telegram w Londynie, za trzy lub cztery dni. 
 Do widzenia 
 Ignacy 
   
 [PS] Chłopakom oraz całemu domowi za dowody pamięci dziękuję. Włosy w okropnym stanie. Lekarstwo podłe. ",
1294,['Ignacy Jan Paderewski'],['Helena Górska'],Leeds,,1893-11-15,1893-11-15,"Leeds, [15 listopada 1893]",Do Heleny Górskiej," Moja droga Mateczko, proszę mi zaraz donieść telegraficznie, Grand Hotel Manchester, kiedy i o kt&oacute;rej godzinie przyjedziecie. Proszę mi przywieźć z domu Sonatę Webera, układ Liszta oraz list leżący na biurku, pisany przez Goerlitza, a rozpoczynający się od sł&oacute;w My dear Mr. Mason . 
 Nowin żadnych. Ręce zawsze bolą, włosy coraz bardziej wyłażą, a zmęczony jestem okropnie. Na szczęście za miesiąc praca się skończy i pomyślę naprawdę o odpoczynku. 
 Przedwczoraj w Glasgow grałem z Henschelem Fantazję [ polską ]. Wykonanie było cudowne, idealne, nie do opisania. Szkoda, że to nie ta sama orkiestra grać będzie w środę. 
 Do widzenia 
 Ignacy ",
1295,['Ignacy Jan Paderewski'],['Helena Górska'],Londyn,,1893-12-12,1893-12-12,"[Londyn, 12 grudnia 1893]",Do Heleny Górskiej," Dziękuję, dziękuję bardzo za list. Wyjeżdżam za p&oacute;ł godziny, mało więc mam czasu. Polisę wysyłam, do St[einwaya] telegrafuję. 
 Wczoraj śpiewał Lloyd pieśni moje &ndash; prześlicznie, zwłaszcza drugi zeszyt, i zdaje mi się z powodzeniem. 
 Jeszcze sześć koncert&oacute;w, a sił już nawet nie ma za trzy grosze. Palce bardzo, bardzo źle. 
 Proszę o liścik znowu. Pozdrowienia naszym przywiozę 
 Ignacy ",
1299,['Ignacy Jan Paderewski'],['Helena Górska'],Londyn,,1895-01-12,1895-01-12,"[Londyn, 12 stycznia 1895]",Do Heleny Górskiej," W tej chwili przybyłem do Londynu, na kr&oacute;tko jednak, gdyż za dwie godziny wyjeżdżam do Edynburga. Źle idzie! Na pierwszym koncercie oszukano mię co najmniej na jakie 40 funt&oacute;w. Drugi, kt&oacute;ry odbył się wczoraj w Plymouth, przyni&oacute;sł mi, mimo zapełnionej sali, tyleż dochodu co i amsterdamski. Trzeciego, w Torquay, nie dałem dziś wcale i dlatego jestem w Londynie, ażeby podziękować komu należy za świetne urządzenie mojej tourn&eacute;e. 
 Proszę sobie wyobrazić, że tu wszyscy tak pogłupieli, że nawet nie wiedzą, gdzie, za jaką cenę miejsc grywam. W Plymouth i Torquay, gdzie przed 10 miesiącami doskonałe miałem dochody, z m n i e j s z o n o&nbsp; c e n y&nbsp; b i l e t &oacute; w&nbsp; o&nbsp; p o ł o w ę. Większej obelgi wyrządzić mi nie mogli. Grałem tedy w Plymouth, bo już za p&oacute;źno było wyprawić publiczność, ale do Torquay nie pojechałem, chociaż tam od tygodnia wszystkie bilety były wyprzedane. 
 Z innych miast niepomyślne dochodzą wieści. Wszędzie koncerta zapowiadają się gorzej niż ostatnim razem: i tak w Manchester[ze], gdzie zwykle od 300&ndash;400 funt&oacute;w bywało z koncertu, dotychczas zaledwie za 80 funt&oacute;w sprzedano bilet&oacute;w. C&oacute;ż robić! Widocznie chwile pomyślności już przeszły. Trzeba znosić niepowodzenia o tyle spokojnie, o ile zdrowie na to pozwala. Niestety z tym zdrowiem także nieszczeg&oacute;lnie. Zimno tu strasznie i zapewne dlatego b&oacute;l w lewym ramieniu powr&oacute;cił i B&oacute;g wie, czy mi na dokończenie tej tak pomyślnie zapowiadającej się wędr&oacute;wki pozwoli. 
 M[ayer] rozpoczął sprawę opery z Harrisem. Ponieważ wszystko tak świetnie idzie, trudno się spodziewać, ażeby mu się powiodło. Zresztą zobaczymy. 
 Podpisu tutaj poświadczyć nie mogę. Dziś jest sobota, jutro niedziela, postaram się więc przysłać go pojutrze z Edynburga. Jutro wieczorem napiszę też wszystkie listy dla Tolci. 
 Tęskno mi za Wami, tym smutniej, że tak nieprędko i tak niewesołym mnie zobaczycie. 
 Ściskam Was wszystkich z całego serca, Pani drogiej łapki gorąco całuję 
 IJP ",
1300,['Ignacy Jan Paderewski'],['Helena Górska'],Londyn,,1895-01-13,1895-01-13,"[Londyn, 13 stycznia 1895]",Do Heleny Górskiej," Przesyłam czek na Rotszyld&oacute;w, deklarację poświadczoną przez konsula tutejszego oraz listy dla Tolci. Na paru listach brakuje adres&oacute;w. Proszę więc wziąć na Av[enue] Vic[tor] Hugo książeczkę małą, czarną z adresami amerykańskimi i adresy pouzupełniać. Książeczka leży na biurku czy też na kominku. Adresy są w alfabetycznym porządku. Gdyby się nie znalazła, to w każdym razie państwo Dunham dadzą te adresy. 
 Proszę jeszcze raz powiedzieć Tolci, ażeby moich wskaz&oacute;wek nie zapomniała. Niech się nie zraża formami nieco szorstkimi Amerykan&oacute;w. Amerykanki są bardziej wykwintne. Niech będzie d o b r z e z Żydami, bo ci się rzeczywiście sztuką zajmują, a co najważniejsze, najlepiej płacą. Do wszystkich adresat&oacute;w niech pośle listy ze swoją kartą i adresem. 
 Do pani Draper niech p&oacute;jdzie natychmiast i osobiście; do Tretbara r&oacute;wnież, ale stosownie do wskaz&oacute;wki, na samym końcu. Sears w Bostonie urządzi jej prawdopodobnie wiecz&oacute;r muzyczny i zapłaci. On jest trochę za szorstki, ale dobry człowiek, ona za to przemiła kobieta. 
 Jeżeli się spotka z panem Mason[em], niech mu się serdecznie kłania ode mnie, niech będzie z nim wyjątkowo uprzejmą, bo to zacny człowiek, wpływowy i m&oacute;j wielki przyjaciel. Państwu Gilder (on jest jednym z najlepszych poet&oacute;w amerykańskich, ona amatorka malarka) niech się r&oacute;wnież kłania najserdeczniej ode mnie. 
 Wszystkim jednak bez wyjątku niech powie, z łaski swej, że byłem przez cały zeszły rok chory. To mnie nieco usprawiedliwi z milczenia mego, a przy tym nie będzie wcale kłamstwem. Poza tym c&oacute;ż jej powiem? Niech ją B&oacute;g szczęśliwie prowadzi! Ja jej życzę szczęścia we wszystkim i z głębi serca. 
 O sobie niewiele i nic wesołego. Ten rok będzie, zdaje mi się, gorszym od przeszłego. Wczoraj wprawdzie miałem dobry koncert, ale grałem nieszczeg&oacute;lnie i krytyka na tym się poznała. Zaznaczono og&oacute;lnie, że nie byłem at my best . Prawdopodobnie toż samo będzie wszędzie, gdyż zaczynam już tracić pewność siebie. 
 Scenario Nossiga zrobiło fiasco . Harris oświadczył, że z tym librettem opera nie będzie miała powodzenia, że je trzeba przerobić, inaczej opery nie wystawi. Wprawdzie muzyki nie zna jeszcze, ale nie sądzę, żeby ona na zmianę zdania wpłynąć mogła. Tak tedy rok pracy, zaniechanie tourn&eacute;e amerykańskiej, straty pieniężne i tyle wysiłku nie na wiele mi się przydało. Moja to wina! Powinienem był być oględniejszym. Żeby mi się tylko udało dokończyć tej nieszczęsnej tourn&eacute;e bez zaszargania w zupełności tak ciężko zdobytego imienia. 
 Co w domu słychać? Proszę o wiadomości, częste, jeżeli można. Pozdrowienia serdeczne wszystkim 
 Ignacy 
 &nbsp; 
 [PS 1.] Proszę dać Dziutusiowi lub Salmonowi z p&oacute;ł flaszki tego czerwonego płynu do włos&oacute;w, bo sądzę, że mi to, co mam, do końca tourn&eacute;e nie wystarczy. 
 [PS 2.] Listy Tolci umyślnie zapieczętowane, gdyż tym sposobem swobodniej mogłem pisać i... o więcej prosić. ",
1301,['Ignacy Jan Paderewski'],['Helena Górska'],Paryż,,1897-11-17,1897-11-17,"[Paryż, przed 17 listopada 1897]",Do Heleny Górskiej," A widzisz, Duszeńko, a widzisz, moja Ty ukochana, że ja miałem słuszność i że wszystko dobrze idzie. Wprawdzie ani tak przychylnego przyjęcia ze strony P[opiela], ani też wielkiego pośpiechu w prowadzeniu sprawy nie spodziewałem się, ale ciągle miałem głębokie przekonanie, że w ciągu roku wszystkie potrzebne nam formalności będą załatwione. 
 Z Twego poczciwego telegramu wnoszę, że to nawet prędzej nastąpi. Ach, jakaż to radość będzie, jakie szczęście!... Kocham Ciebie, Helenko, kocham coraz więcej! 
 Ale teraz, Koteczku, potrzeba naprawdę się zająć naszą przyszłą siedzibą. Pamiętaj więc, że masz coś bardzo ładnego i miłego wyszukać. Rajcza mię bardzo pociąga dla wielu względów, chciałbym też, ażeby do niej największy szturm przypuścił. Jeżeli to jednak niemożliwe, to niech przynajmniej będzie coś w rodzaju Rajczy, tj. majątek w pięknym położeniu, z dużym ogrodem, wodą i pięknym, a sporym lasem. 
 Siedleckie, jak w ogóle Królestwo, niezbyt mię nęci, ale jeżeli Jentys jakiś majątek poleca, to musi to być, bądź co bądź, godne widzenia. Może byś tam pojechała, Koteńko? W każdym razie jeżeli idzie o majątek w Królestwie, to pragnąłbym, ażeby zapytano Trylskiego o radę. To człowiek szczery, bardzo mi oddany, a przy tym zna wszystkie majątki lepiej niż ktokolwiek inny. Zawisz mógłby się do niego udać z prośbą o wskazówki tym swobodniej, że miałby zarazem sposobność podziękowania mu za tych parę słów, które w obronie naszej napisał. Cokolwiek się stanie, donieś mi o tym, Helenko, ale prędko, bo mi bardzo do Twoich pisemek tęskno. A do Ciebie!... Oj, rwie się dusza cała. 
 W domu jakoś spokojnie i, z wyjątkiem mnie tylko i , wszystkim dość wesoło. Powodem do tego Tym – czyli Tym powodem. Przyjechał on tu w poniedziałek, przed tygodniem, ażeby dać koncert, a to tylko dlatego, ażeby pokazać M, z którą podobno zerwał, że i bez niej grać może. Nie wychodzi on z domu, a że jest bardzo miły i wesoły, a przy tym po całych dniach kuje wariacje Pag[aniniego], więc możesz sobie wyobrazić, w jaki to anielski humor wprawia jenerała. W bilard tylko nie dość przegrywa – no! Ale od tego ja jestem. 
 Fred zdrów zupełnie, wygląda jak pączek i Jaś zaprzestał go odwiedzać. Natomiast poczciwa Marynieczka przychodzi często i raczy nas treściwością swych opowiadań. Uraczyła ona nas także i obiadem, który był zaiste godnym urody Jagusi. Wszechmocny Boże! Cóż to była za straszna strawa! Z nas trojga jedna tylko Maniusia jadła ze smakiem – naturalnie migdały. Marta niewiele ma do roboty, bo chodzimy bardzo często do Boivin. Byliśmy tam już cztery razy. Jutro wydaje obiad Tym, pojutrze znów ja, i to z Nossigami, a po obiedzie mamy pójść do Nos[siga], zgadnij po co? Oto na wista. 
 Pilo masuje mię zawzięcie, po dwa razy dziennie i – jakkolwiek osłabił mi ręce – czuję, że mi to bardzo pomaga. Poczciwy to człowiek. Coraz bardziej go lubię. Szkoda tylko, że rozmowa z nim nie bardzo od masażu się różni – zawsze toż samo. 
 Sto[jowski] bywa także i zdaje mi się, że ma jakieś widoki. Lada dzień spodziewam się, że zaprosi mię na obiad taki sam jak przed dwoma laty. Ale tym razem nie pójdę, choćby dlatego, że w niedzielę jadę do Londynu. Za powrotem zaś zastanę tu kogoś, co mię obronić potrafi. Ty ani wiesz, kobicino, jakaś mi w życiu niezbędna. Bez Ciebie jestem niezaradny, niedołężny, do niczego. Popsułaś mię okropnie. Niedługo i ja także przestanę listy pisywać. Ale do Ciebie jakoś gryzmolę i – przyznam Ci się – przyjemne mi to gryzmolenie, choć późno i czas do poduszki. 
 Cóż Ci ja jeszcze donieść mogę? Aha, przypominam sobie. Oto wczoraj było mnóstwo gości. Najprzód Koko, Marynieczka i Tym – choć to już domowy, następnie po śniadaniu wpakowała się Kiki i – jak zwykle – odprawiwszy służącą, czekała na herbatę i ciastka. Następnie przyszli Dłuscy z panem Linde, któremu obiecałem był, że go posłucham. Ale jakże go tu słuchać, kiedy Kiki po całym domu się tłukła? Wpakowaliśmy się więc do bilardu i tam czekaliśmy zmiłowania Bożego. 
 Tymczasem Pan Bóg zamiast zmiłowania zesłał nam Jasia z żoną i synkiem, następnie zaś Radwana. Czekaliśmy dalej i nareszcie doczekaliśmy się, bo po dwóch godzinach poczciwa Marynieczka przyszła nam donieść, że wychodzi i zabiera z sobą niepożądanego gościa. Ale Ty wiesz, Duszeńko, jak M[arynieczka] wychodzi. W pół godziny dopiero mogliśmy zejść na dół. Pan L[inde] śpiewał i podobał mi się. Nic on jeszcze nie umie, ale ma bardzo piękny głos. 
 Potem kułem sobie trochę i podczas tego zadzwoniono na alarm. Słusznie. Była bowiem Ks[iężna] ze staruszkiem i z ogromnym koszem owoców. Szczęściem ten ostatni tylko pozostał na sianie. Była to jedyna napaść, jaka mię z tej strony spotkała, jak widzisz, nie bardzo niebezpieczna. 
 Wieczorem na obiedzie było nas aż ośmioro, to jest my, Nos[sig], Op[ieński], Tym i Koko. Dziś na śniadaniu była , po lekcji (czwartej już z rzędu, bo na szczęście krótkiej), i zaraz przyszedł Zyg[munt]. Możesz sobie wyobrazić zakłopotanie biednej dziewczyny. Nie wiem, co sobie Jordanek pomyślał, wyglądał jednak jak indyk na dwóch nogiech [sic!]. 
 No, ale zdaje mi się, że już dość tej paplaniny. Zmęczony jestem, Dusiuniu, bom dziś grał dużo, a spałem mniej niż zwykle. Przypuszczam, żeś Ty musiała mieć bardzo niespokojną noc, inaczej nie mógłbym sobie wytłumaczyć własnego niepokoju. Wyobraź sobie, Kotuniu, żem tej nocy budził się co kilka minut, wstawałem, patrzałem na zegar, chodziłem po pokojach i znowu zasypiałem, i znowu wstawałem, jednym słowem, zmordowałem się do niemożliwości. Powiedz mi, Helenko, czyś Ty tego samego nie doznała. Napisz prędko, daj buzieńki i pomódl się tam za moje koncerty, bo się tym razem więcej jeszcze boję niż zwykle. Ale kocham Cię, kocham bez granic i miary. Dziękuję za telegram, a jak się miewa,? 
   
 [PS 1.] Przysyłam Ci list, który był do mnie adresowany. Widzisz, że będzie para psiaków, i to bardzo tanio. A przyjeżdżaj prędko i przywoź Ninkę. Jeżeli możesz, to napisz do Antosi. To biedna kobieta. 
 [PS 2.] Adres: 5 Conduit Street. Tylko pisz często i dużo. To dla mnie taka radość. Kocham, kocham. ",
1302,['Ignacy Jan Paderewski'],['Helena Górska'],Paryż,,1897-11-27,1897-11-27,"[Paryż, ok. 27 listopada 1897]",Do Heleny Górskiej," Ukochana moja, od kilku już dni zbierałem się z napisaniem do Ciebie paru sł&oacute;wek, ale tak mi ciężko było i smutno, żem nie miał odwagi z Tobą gawędzić. Dziś mi nieco lepiej. Może dlatego, żem widział wczoraj niezwykle piękną rzecz, owego Cyrano de Bergerac , a dziś znowu zachęcająco nędzną Sapho Masseneta; najprawdopodobniej jednak dlatego tylko, że Cię niedługo zobaczę i że będę m&oacute;gł powiedzieć, jak Cię serdecznie, bezgranicznie kocham. Z telegram&oacute;w pewnie się tego nie domyślałaś. 
 G&ouml;rlitz dziś wyjechał (będzie się starał o pieniądze na Kąśną), a Adlington jutro przyjeżdża. Z tego powodu w niedzielę dopiero będę m&oacute;gł wyjechać, bo z Ad[lingtonem] o wielu rzeczach wypadnie pom&oacute;wić. Może mi się uda p&oacute;jść na koncert Colonne&rsquo;a. Chciałbym usłyszeć tę nową kompozycję d&rsquo;Indy&rsquo;ego. 
 Zamiar m&oacute;j odwiedzenia Dłuskich spełznie na niczym. Nie będę miał czasu, a nie mam ochoty. Może to i lepiej. 
 Widziałem Martę trzy razy. Biedactwo! Cień z niej tylko pozostał, a pomimo to paple, rezonuje z dawną energią. Ani się domyśla, w jakim jest stanie... Nie umiem Ci powiedzieć, jak mi przykro i boleśnie było na nią patrzeć. 
 &lt;Leriego&gt; zapłaciłem. Nie obdarł mnie on tak strasznie. Chciał mi tylko żonę do salonu przyprowadzić, za co mu uprzejmie podziękowałem. 
 Nuty były w Londynie. Daruj mi, Koteńko, żem Cię nimi nudził, ale stałem się teraz takim niezaradnym, niedołęgą, żem nie wiedział, co począć. Dopiero dziś zdobyłem się na koncept i posłałem telegram do Londynu z zapytaniem, czy są nuty... no! I znalazły się. 
 Nie zdziw się, Duszeńko, jeżeli z czasem poproszę Cię, byś za mnie zagrała na jakim koncercie. O pisanie opery dziś bym nawet poprosił. 
 Steinwaye przysłali procent. Dobre i to! Za to list ich bodajże mniej jasny nawet niż telegram. Żeby tylko nasza Siekierczyna z tego powodu nie wpadła w wodę. 
 Do Franguerille&rsquo;a jutro napiszę. Do Ciebie jeszcze zatelegrafuję, a teraz p&oacute;jdę spać, bom senny, co mi się przez kilka dni nie zdarzyło. 
 Kocham Cię, ub&oacute;stwiam i bardzo, bardzo pokornie o przebaczenie proszę 
 Tw&oacute;j Ignacy ",
1306,['Ignacy Jan Paderewski'],['Helena Górska'],Londyn,,1899-07-01,1899-07-01,"[Londyn], 1 lipca [1899], sobota",Do Heleny Górskiej," Helenko moja ukochana, 
 pierwsze to słowa, kt&oacute;re do Ciebie kreślę, pierwsze od ślubu naszego. Niechże Ci one miłe będą, niech Ci powiedzą, że mi błogo w duszy, że się szczęśliwym czuję i że Ci za to &lt;bezmiernie&gt; wdzięczny jestem. 
 Dwa wieczory jako tako już przeszły, do trzeciego, kt&oacute;ry ma się odbyć we czwartek, przygotowuję się z trwogą okropną &ndash; o, bo na nią lekarstwa nie ma &ndash; i [w] piątek wyruszę, domyślasz się, z jaką radością. 
 Dopiero więc w niedzielę, załatwiwszy sprawunki w Paryżu, powr&oacute;cę do Ciebie. Proponują mi tu jeszcze występ na wieczorze u jakichciś Amerykan&oacute;w 17 lipca, i to za bezprzykładnym wynagrodzeniem: 20 000 frank&oacute;w! Pokusa wielka, ale nie wiem, czy ulegnę! Bardzo mi już do tej biednej opery pilno, a od 9 [lipca] do 15 [lipca] niewiele bym m&oacute;gł zrobić. 
 Jak Twoje zdrowie, Helusieńko? Co u Ciebie słychać? Czy oglądałaś &lt;bramę&gt;, czy odpowiedź z &lt;Anconne&gt;&nbsp; już przyszła, czy Marynowscy prędko przyjadą? Napisz parę sł&oacute;wek we wtorek, to one mię tu jeszcze zastaną. 
 Do buzi Twojej tęsknię, a rączęta kochane z czcią i uwielbieniem całuję 
 Tw&oacute;j Ignacy 
 &nbsp; 
 Wszystkich serdecznie pozdrawiam. J&oacute;zk&oacute;w za poły trzymam. Fredzinę całuję.&nbsp; ",
1310,['Ignacy Jan Paderewski'],['Helena Górska'],Riond-Bosson,,1924-07-21,1924-07-21,"[Riond-Bosson], 21 lipca 1924",Do Heleny Górskiej," Najdroższa, ukochana, jedyna. Byłem już bardzo niespokojny, bo przez trzy dni żadnej nie miałem wiadomości. Przedwczorajszy telegram pozostał bez odpowiedzi i jakiś strach zaczynał mię ogarniać. Dziś nareszcie przyszły aż trzy razem listy. Przyznać muszę, że w pierwszej chwili doznałem nie tylko radości, ale i pewnego przerażenia. Co to znaczy? Co tam się stało? Pytałem zdumiony, nie śmiejąc przystąpić do czytania. Na szczęście nic się nie stało złego. Przyszły tylko nowe dowody, drogie dowody Twej troskliwości i pamięci. 
 Jakaś Ty dobra, Duszeńko, żeś tyle zadała sobie trudu! Jakaś Ty dobra, że mi tak dobre przysłałaś wiadomości. Cieszę się tak serdecznie, tak mocno, że chciałbym Twego poczciwego doktora uściskać, ucałować... Ale że to trudno, to niech mię już guwernantka zastąpi. 
 Wiadomość z &bdquo;Corriere de[lla] Sera&rdquo; czytałem już w paryskim &bdquo;Journalu&rdquo;. Na razie nie wygląda ona groźnie, były już bowiem dawniej tego rodzaju wieści. Każda z nich stwierdzała, że koszt wyroku przechodziłby o wiele wartość przedmiotu. Ale czy ludziom tamtejszym można wierzyć! Czy to nie jest &bdquo;ballon d&rsquo;essai&rdquo;? Czy pan Schmidt nie stoi poza tym? On to przecież jest gł&oacute;wnym wynalazcą nie rzeczy samej wprawdzie, ale metody do niej prowadzącej. Wszystko razem wzięte niepokoi mię trochę, lecz bardziej, iż od państwa D. nie ma ani słowa. 
 W domu nic ważnego nie zaszło. Sylwin przedwczoraj odjechał. Wczoraj zn&oacute;w Wacio zachorował. Miał b&oacute;l głowy, gardła i trochę gorączki. Dziś mu już jednak dużo lepiej: był przy stole, jadł i pił z wielkim zamachem. 
 Kucharz się spisuje doskonale, chociaż na og&oacute;ł jego zupy warte są rymu. Przed paru dniami dał taki obiad Schellingom, iż oboje pożerali jak para wilk&oacute;w. 
 Marmury na ukończeniu. 
 Ściskam Cię i całuję z całej wdzięcznej i wielbiącej Cię duszy 
 Tw&oacute;j Ignacy ",
1309,['Ignacy Jan Paderewski'],['Helena Górska'],Riond-Bosson,,,,"[Riond-Bosson, ok. lipca 1924], środa",Do Heleny Górskiej," Ukochanie Ty moje, dziś postanowiłem przystąpić do załatwienia się z najważniejszymi z zaległych od dawna list&oacute;w. Uważałem jednak, że uchybiłbym Tobie i skrzywdziłbym samego siebie, gdybym przede wszystkim sł&oacute;w kilka do Ciebie nie napisał. I oto będziesz miała kr&oacute;ciutki &bdquo;autograf&rdquo;. 
 Z niecierpliwością wielką i zrozumiałą oczekuję wiadomości o wszystkim, co Ci doktor powiedział. Obawiam się, żeby nie uznał 10-dniowej kuracji za niewystarczającą. Gdyby jednak takie było jego zdanie, to musisz, Duszeńko, zastosować się do niego. Imieniny się odłoży, a na ten dzień ja już powędruję do Abano. Trzeba dopom&oacute;c leczeniu, ażeby było istotnie skuteczne. 
 Dom jest w porządku, brak mu tylko duszy. Mieszkańcy wszyscy zdrowi, pocą się wytrwale, bo upały wzmogły się straszliwie. Antosia czuwa nade mną zawzięcie. Co chwila wstaje, zapala lub gasi światło i przechadza się po galerii. Doprawdy nie wiem, kiedy biedaczka sypia. Wprawdzie chrapie rzetelnie na kanapie, podczas gdy grywamy w bridge&rsquo;a , ale to przecież nie wystarcza. 
 Ze strony Mureta nie ma dotychczas wiadomości. W og&oacute;le żadnych nowin. Może to i dobrze. 
 Mam nadzieję, że kochana guwernantka niezbyt surowo z Tobą się obchodzi. 
 U st&oacute;p Twoich, najdroższa, składam cały bezmiar nieskończonej miłości i wdzięczności 
 Tw&oacute;j stęskniony 
 Ignacy ",
1308,['Ignacy Jan Paderewski'],['Helena Górska'],Boston,,,,"Boston, [1899\/1900]",Do Heleny Górskiej," Moja Duszeńko, bądź tak dobra i kup ode mnie parę drobnostek dla J&oacute;zk&oacute;w, Tyma, starego Podg&oacute;rskiego, a jeżeli wystarczy ci pieniędzy, to i coś także dla dzieci Sears&oacute;w. Gdyby zaś brakło, to wpadnij na chwilkę do hotelu, a uszczęśliwisz Twego 
 Niuniusia ",
1393,['Fryderyk Chopin'],['Julian Fontana'],Paryż,,,1834-04-12,"[Paryż, tuż przed 12\/04\/1834]",List Fryderyka Chopina do Juliana Fontany," „Moje Życie. Posyłam ci zaprosiny Schunkego [...]”, sygn.: „FFChopin”, [Paryż], dzisiaj, [tuż przed 12\/04\/1834], s. 4. "," List Fryderyka Chopina do Juliana Fontany w Paryżu, „Moje Życie. Posyłam ci zaprosiny Schunkego [...]”, sygn.: „FFChopin”, [Paryż], dzisiaj, [tuż przed 12\/04\/1834], s. 4. "
1305,['Ignacy Jan Paderewski'],['Helena Górska'],Riond-Bosson,,,,"[Riond-Bosson, jesień 1898]",Do Heleny Górskiej," Nie gniewaj się na mnie, Duszeńko, żem dotychczas do Ciebie nie pisał. Złożyło się na to kilka przyczyn, a przede wszystkim bezsenność i granie. Zasypiałem nad ranem, wstawałem więc p&oacute;źno i &ndash; naturalnie &ndash; zasiadałem zaraz do fortepianu, bo koncerty tuż, tuż, a programy, kt&oacute;rych niestety aż trzy mieć muszę, dotychczas jeszcze nie idą. Na uczenie się potrzebuję coraz więcej czasu, grywałem więc zapamiętale aż do obiadu, a po obiedzie przychodziła taka bezwładność, takie zmęczenie, żem ledwie m&oacute;gł ręką ruszać. Zresztą smutno mi było, same ponure nachodziły mię myśli, więc może i lepiej, żem się z Tobą nimi nie dzielił. 
 W Paryżu musiałem się rozm&oacute;wić z Adl[ingtonem] i G&ouml;[rlitzem] o tej rosyjskiej tourn&eacute;e, pojechałem tam więc wprawdzie nie bardzo chętnie, ale, bądź co bądź, z nadzieją, że się nieco rozerwę i że kilkudniowy przymusowy wypoczynek na dobre mi wyjdzie. Zawiodłem się i gorzko. Paryż mię zmęczył i wyczerpał doszczętnie. Nie spałem tam ani jednej chwili, uciekłem też z pośpiechem, o kt&oacute;rym Ci da najlepiej pojęcie sam fakt, że byłem na kolei na p&oacute;łtora godziny przed odejściem pociągu. 
 Tu mi lepiej. Na każdym kroku widzę tutaj jakiś ślad Twej myśli, woli, a nawet pracy. Choć samaś tak daleko, pełno tu Ciebie wszędzie, a w Paryżu samotność i pustka. 
 Powr&oacute;ciłem dziś rano i na szczęście zastałem odpowiedź, kt&oacute;rej się w Paryżu nie mogłem doczekać. Czy tylko naprawdę Tyś zdrowsza? Czy te kurcze przeszły? Czy się szanujesz i dotrzymujesz obietnicy? Pamiętaj, Duszeńko, że odkrytym powozem jeździć Ci nie wolno i że masz wynajmować karetkę. W og&oacute;le na pieniądze się nie oglądaj i szafuj nimi, gdzie tylko się one przydać mogą, bo tym razem powinnaś sprawę doprowadzić do końca. Ja tego chcę, pragnę, potrzebuję. A jak ja pragnę, żeby to prędko nastąpiło! Ty nie przeczuwasz, jak mi za Tobą tęskno. Przyjeżdżaj mi prędko wolna i zdrowa, ukochana Ty moja. 
 W domu wszystko jakoś nieźle idzie. Fredek zdr&oacute;w, Ciocia pogodna, Maniusia łakoma, służba zgodna, Archibald trzeźwy, tylko grzyb&oacute;w jeszcze nie ma. Poza tym roboty postępują. Jutro Wambold rozpocznie ustawianie cieplarni, kt&oacute;ra, stosownie do uwagi Fatzera, stanie na znacznie wyższych podstawach. Mur przed kuchnią skończony, ogrodzenie ogrodu na ukończeniu, ziemia prawie już zupełnie skopana, naprzeciwko w sadzie wiśniowym sporo drzew nowych zasadzono. Drzewka owocowe przyszły jeszcze zeszłego tygodnia. Nazajutrz po nich przyjechał poczciwy Fatzer i całe dwa dni pracował nad nimi, ażeby mogły bezpiecznie przebyć zimę na obczyźnie. Śliczne to okazy, wszystkie w najlepszym gatunku. Kosztują tylko dużo: 3507 frank&oacute;w, a z podr&oacute;żą Fatzera, przejazdem jego do rozmaitych szk&oacute;łek i wynagrodzeniem za pracę &ndash; skromnym bardzo &ndash; 4200 frank&oacute;w, na kt&oacute;re dałem czek. Fatzer zachwycony robotą Wambolda, powiada o nim, że to jest &bdquo;un vrai artiste&rdquo;. Pieska zabrał, Archibaldowi zmył głowę.&nbsp; 
 Jenerał miał spore powodzenie w Londynie, dostał 35 funt&oacute;w i jest w świetnym humorze pomimo poważnych podobno nieporozumień z żołądkiem. 
 Pilo i F&uuml;rst schudli ogromnie. Pierwszy ze zmartwienia, bo jego biedny Robert umarł nagle przed kilku dniami. Umarł także i Ojciec &lt;&hellip;&gt;. 
 Dłuscy jutro wyjeżdżają do Krakowa. Nie wiem, jak to będzie z Sanatorium, bo Warszawa nie dopisała. Przybywa tylko jako akcjonariusz Konstanty Potocki, co coś znaczy, i Abakanowicz ma podobno znacznie sw&oacute;j udział powiększyć. Daj Boże. 
 W Kąśnej nic nowego. Winnicy podobno nie można założyć, za to wykaz zam&oacute;wionych krzew&oacute;w i drzew bardzo umiejętnie zrobiony i obiecujący. Ten ogrodnik jest dobrym nabytkiem. Niestety, o samej Kąśnej tego powiedzieć nie można. Jeżeli w ciągu p&oacute;łtora roku nie zarobi 800 000 frank&oacute;w, to bezwarunkowo utrzymać jej nie będziemy w stanie. 
 Proces ze Styką przegrany. Nie martwię się tym wcale, bo to nie niespodzianka. 
 Czas już kończyć to gryzmolenie. Trzecia godzina i może dziś spać będę. Dobranoc, Helenko! Daj buzieńki, kochaj mię i bądź dobrej myśli. Kocham Cię 
 Tw&oacute;j ",
1303,['Ignacy Jan Paderewski'],['Helena Górska'],Brighton,,,,"Brighton, [jesień 1897]",Do Heleny Górskiej," Dziecino najdroższa, za chwilkę wyjeżdżam i nie będę m&oacute;gł z Tobą długo gawędzić. Zmęczony jestem okrutnie i palce mię bolą bardzo, ramiona tylko trzymają się nieźle, za co jestem Pilusiowi nieskończenie wdzięczny. 
 Grałem przedwczoraj w Brighton nie najgorzej. Powodzenie miałem duże, większe niż ostatnim razem, publiczności także było więcej, nie tyle jednak co w 1893 r. Widocznie grywam tu za często, ale c&oacute;ż robić? Boję się niezmiernie londyńskich występ&oacute;w, bo tu zawsze mi grać najstraszniej, a przy tym koncert Beethovena nie bardzo świetnie idzie. Ciężka też będzie z nim sprawa w Manchester[ze]. 
 Ty ani wyobrażasz sobie, Helenko, jak ja się tą Twoją, tą naszą sprawą martwię i niepokoję. Po kilku telegramach pocieszających, kt&oacute;re mi bezmierną sprawiły radość, przyszły złe nowiny i zn&oacute;w jestem przybity, zgnębiony. Z wczorajszego przynajmniej dowiedziałem się, że jakiś rezultat nastąpi niedługo. To mię pociesza trochę. Jeśli się nie uda w Warszawie, to będziemy kołatać gdzie indziej, w każdym razie wygrać musimy. 
 Jeżeli będziesz mogła wpaść do Kąśnej, to nie zapomnij, Duszeńko, powiedzieć ogrodnikowi, ażeby nam zasadził sporo starszych świerk&oacute;w, trochę modrzewi i nad stawem wierzb płaczących. Tych ostatnich drzew nie ma wcale w jego &lt;wykazie&gt;. Pragnąłbym bardzo, ażeby kształt stawu z lewej strony od dworu został nieco zmieniony. Obecnie jest tam prosta linia, kt&oacute;rą należy zmienić odpowiednio do prawej strony. Z obsadzeniem młyn&oacute;wki niech się nie śpieszą, bo prawdopodobnie zupełnie ją skasuję, czas więc będzie p&oacute;źniej o tym pom&oacute;wić. Zresztą możesz tam się rządzić jak szara gąska. 
 Jak mi Ciebie brak, dusieniu! Jak mi tęskno, smutno, rozpaczliwie samemu! Teraz zwłaszcza, gdy przyszły takie smutne i ciężkie chwile... Ale potem o tym! 
 13 wyjeżdżam stąd, zabawię zapewne ze dwa dni w Paryżu i pojadę wyczekiwać Ciebie w Riond. Donieś mi zaraz, kiedy przyjedziesz i czy mam P. F. i siostrę zaprosić. Boję się tylko, by na nas Stoj[owski] i Mick[iewicz] nie wpadli. Wyobraź sobie, że się wybierają. Toć to byłoby straszne... 
 Czas już &lt;pracować&gt; &ndash; daj buzi, Kotuńku, i bądź dobrej myśli. Ub&oacute;stwiam Cię 
 Tw&oacute;j 
 &nbsp; 
 [PS] A dowiedz się w Kąśnej, czy ziemia Nowaka i Żyda kupiona. To bardzo dla mnie ważne. ",
1498,['Katherine Erskine'],['Ludwika Jędrzejewiczowa'],Paryż,Warszawa,,,,List Katherine Erskine do Ludwiki Jędrzejewiczowej, „Votre bonne lettre que je viens de reçevoir […]” ," List Katherine Erskine do Ludwiki Jędrzejewiczowej w Warszawie, "
1279,['Ignacy Jan Paderewski'],['Helena Górska'],,,,,[1891?],Do Heleny Górskiej," Życie, szczęście, b&oacute;stwo moje! Daruj, że tak kr&oacute;tko pisuję. Nie mam czasu, jak zawsze. List piszę umyślnie w tym celu, byś go (A.)pokazała. Oburzony jestem. Zdawało mi się, że mam prawo, jeżeli nie żądać, to przynajmniej prosić. Ub&oacute;stwiam Ciebie, najdroższa. 
 Tw&oacute;j 
 &nbsp; 
 [Na odwrocie:] Ostrożni. ",
1296,['Ignacy Jan Paderewski'],['Helena Górska'],Genua,,,,"[Genua, ok. 1894]",Do Heleny Górskiej," Piszę do Ciebie, ukochana, pod ciężkim i smutnym wrażeniem. Od chwili gdyśmy się rozstali, wszędzie znalazłem tylko rozczarowanie. W M[onte] C[arlo] nudy, udręczenie, czczość i pr&oacute;żność oburzająca. Poza M[onte] C[arlo] nieproszony ani dziękowany M[ayer] uczepił się mię i dręczy z całym egoizmem chorego człowieka. Nie mam ani spokoju, ani swobody, nie mam możności skupić myśli, bom nie samotny, widzieć nawet nic nie mogę. Jednym słowem, nie znalazłem ani cząstki tego, czegom był tak spragniony i szukałem. 
 Źle mi strasznie, a tym gorzej, żem tak dawno Ciebie nie widział i nic o Tobie [nie] słyszę. Ja Cię tak kocham, życie Ty moje. Czemuż Ty do mnie nie piszesz? 
 W liście ost[atnim] rozpisałem się obszernie o wszystkim, co Ci jednak nie da pojęcia o stanie zniecierpliwienia, w jakim się znajduję. Tutaj chcę Ci tylko powiedzieć, żem Ciebie nigdy tak nie kochał, żem bez Ciebie nigdy nie doznał prawdziwej radości, żeś Ty mi wszystkim, żeś Ty mym Bogiem, żeś Ty &ndash; Ty, Ty &ndash; moja jedyna &ndash; moja. 
 Napisz, poradź, kochaj 
 Tw&oacute;j ",
1495,['Susanne Gibson-Milner'],['Fryderyk Chopin'],Londyn,,,1848-07-10,przed 10 lipca 1848,Zaproszenie od Susanne Gibson-Milner dla Fryderyka Chopina, „Mrs Milner Gibson | at Home [...]” ," Zaproszenie dla Fryderyka Chopina do złożenia wizyty u Susanne Gibson-Milner w poniedziałek 10\/07\/1848 pod adresem 50, Wilton Crescent, „Mrs Milner Gibson | at Home [...]”, [Londyn, przed 10\/07\/1848], s. 4. "
1307,['Ignacy Jan Paderewski'],['Helena Górska'],Nowy Jork,,,,"[Nowy Jork, 1899\/1900]",Do Heleny Górskiej," Dwa słowa tylko, Duszeńko moja. Zdaje mi się, że na te bilety powinnaś odpowiedzieć. Smutno mi bez Ciebie, a tak straszno, tak okropnie straszno... 
 Jak zdrowie? Jak się czujesz? Napisz mi prędko 
 Tw&oacute;j Bieduś&nbsp; ",
1304,['Ignacy Jan Paderewski'],['Helena Górska'],Leeds,,,,"Leeds, [jesień 1897]",Do Heleny Górskiej," Duszeńko moja, od dawna już pragnąłem Ci przesłać sł&oacute;w parę, ale czasu miałem mało, a ręce tak bolały i tak bardzo jeszcze bolą... Z ramieniem lewym jest źle. Boli mię ono jakoś po amerykańsku. Przy każdym koncercie boję się, że do końca nie dotrwam... a tych koncert&oacute;w jeszcze tak dużo. O ile mi to kalectwo pozwala, gram nieźle i powodzenie mam spore, tak że zapewne, jeżeli wszystkie koncerty odegrać zdołam, niewiele mniej zarobię, niż nam potrzeba. Oby tylko siły dopisały! 
 Z Adlingtona bardzo jestem zadowolony, G&ouml;rlitz niezmiernie mi się przydał, bo mię parę razy wymasował, jeden tylko M. zrobił na mnie przykre wrażenie pomimo wszystkich grzeczności i nadskakiwań. Wyobraź sobie, że ten człowiek w pierwszym zaraz roku, po objęciu domu E[ssipowej?] na swoją rękę, miał czystego zysku 4000 funt&oacute;w (100 000 frank&oacute;w) i sam się tym przede mną chwali. Nic mu teraz nie m&oacute;wię, bo i też już prawa do tego nie mam, ale coraz bardziej przekonany jestem, że Fr. nie powinien był sprzedawać budy bez porozumienia się ze mną. 
 Ponieważ M. wkr&oacute;tce zamierza mi wypłacić znaczną sumę, za jakie 2 tygodnie, więc postanowiłem wystąpić z listem, i to energicznym. Do Stein[waya] jutro piszę, a jeżeli to nie poskutkuje, to Zawisz będzie musiał wystąpić z żądaniem wypłaty całej sumy w ciągu dni 30. Tak mi tu poradzono. 
 Widziałem tu z kolei mn&oacute;stwo posiadłości, willi, dom&oacute;w, park&oacute;w, ogrod&oacute;w itp. Jeżeli położenie rzadko gdzie może się por&oacute;wnać z naszą Kąśną, to za to jakie domy wszędzie, jakie cieplarnie! Niestety, Kotuniu, przyszedłem do przekonania, że w tym domu, między dwiema kuchniami, bez gościnnych pokoj&oacute;w, bez miejsca na spokojną pracownię, z wilgocią i gabinecikiem, do kt&oacute;rego przez wszystkie salony przechodzić trzeba, mieszkać nie będziemy mogli. Kąśna, urządzona tak tylko, jak Zawisz proponuje, będzie kosztowała około 600 000 frank&oacute;w (nie tylko bez dochodu, ale z opłatą roczną około 15 000 frank&oacute;w), a to chyba na wiejską s i e d z i b ę b e z d o m u trochę za wiele. Wprawdzie za dziesięć lat mogą być ryby i owoce, a za trzydzieści będzie młody las, ale dla kogo? Szkoda mi Nowodwor&oacute;w! Wprawdzie tam byłoby się miało do czynienia z Moskalami, za to tu będziemy mieli socjalist&oacute;w, a z dwojga złego wolę pierwsze. 
 Jednakże stało się i inaczej być nie może. Kąśna jest ślicznym zakątkiem i trzeba ją jako tako urządzić. Zamierzam wystawić cieplarnię tego lata jeszcze i prawdopodobnie do hodowli winogron sprowadzę człowieka ze Szkocji, specjalistę, kt&oacute;rego mi tu polecają. Tam, gdzie się wydaje krocie, kilka tysięcy nie robi r&oacute;żnicy. 
 Czy Ty napiszesz do mnie, Kotusiu, czy nie? Spodziewałem się już pisemka od przedwczoraj, ale mojej kobicie ani się śniło. Jeżeli jednak będziesz miała ochotę, to napisz pod adresem 224, Regent Street, care of Adl[ington] list rekomendowany. A teraz daj buzi, pozdr&oacute;w wszystkich w domu i do przyszłego listu. Tw&oacute;j coraz bardziej Cię kochający 
 Ignacy ",
1298,['Ignacy Jan Paderewski'],['Helena Górska'],Florencja,,,,"[Florencja, 1894]",Do Heleny Górskiej," Wybieg z telegramem zrobił fiasco . M[ayer], kt&oacute;ry mnie dotychczas ani na jedną minutę nie odstąpił, widział, żem telegrafował po polsku, i pytał mię nawet, dlaczego to czynię. Ot&oacute;ż wczoraj wieczorem po przybyciu odpowiedzi zawołał: &bdquo;no! masz pan odpowiedź na sw&oacute;j polski telegram&rdquo;... Nie miałem odwagi pokazać mu wezwania do powrotu. 
 W chwili gdy to piszę, stoi mi to utrapienie za plecami i gwiżdże &ccedil;a fait toujours plaisir ! Co za męki, co za tortury!! Gdyby on chociaż gwizdał tylko w mieszkaniu, ale gdzie tam! W katedrze, w muzeach, w restauracji &ndash; wszędzie słyszę jeżeli nie &ccedil;a fait etc., to Tararara , i to przeplatane potężnym przypominaniem się śniadania lub obiadu (stosownie do czasu), po kt&oacute;rym następuje zapytanie: &bdquo;czy pan to słyszy?&rdquo;. Dla mnie w og&oacute;le gwizdanie jest rzeczą nieznośną, a c&oacute;ż dopiero, gdy je słyszę bez ustanku. 
 Dziś prosiłem tego artystę, ażeby poszedł się przejść, a mnie zostawił w domu. Za nic w świecie. On musi się dzielić ze mną wrażeniami, a jakie one bywają, to już proszę się domyśleć. Gdyby nie to, że mi żal tego człowieka i że sam nie mam najmniejszego humoru, to bym m&oacute;gł przytoczyć setki wyrażeń i okrzyk&oacute;w godnych co najmniej Kerntopfa. 
 Trzeba kończyć, M[ayer] musi iść na obiad, za godzinę musimy jechać do Rzymu. Proszę mi zatelegrafować we wtorek do Rzymu, hotel Minerva, toż samo, co dostałem wczoraj o Fredku. Chciałbym coś zobaczyć w Rzymie, bo kto wie, czy tam kiedykolwiek jeszcze pojadę. Udały mi się Włochy, udaje mi się wypoczynek, no i opera się uda, jednym słowem wszystko. Jeżeli kogo nie uduszę i do więzienia się nie dostanę, to już chyba samotności nie zaznam. Ale i w więzieniu zapewne zamkną mię w jakiejś wsp&oacute;lnej celi. Takie już mam szczęście. 
 Proszę o telegram we wtorek w Rzymie, a tymczasem całuję rączki i wszystkich pozdrawiam smutnie, lecz serdecznie 
 Ignacy 
 &nbsp; 
 [PS] Jaka by ta Florencja mogła być piękna!...&nbsp; ",
1297,['Ignacy Jan Paderewski'],['Helena Górska'],Genua,,,,"[Genua, 1894]",Do Heleny Górskiej," Przyjechał M[ayer] do Monte Carlo w sobotę. Nie prosiłem go o to, nie zachęciłem ani jednym słowem. Wystarczyło mu doniesienie telegramem, że wyjeżdżam przez M[onte] C[arlo] do Włoch, i zapytanie o zdrowie. Oto mam go już na karku! Przyjechał on po prostu z intencją, ażebym go woził po Włoszech, ażebym go doglądał, lekarstwa dawał, a co najważniejsze, żebym go samego nie zostawiał. 
 Wczoraj w Mentonie poszedłem na śniadanie do Zarzyckich, kt&oacute;rzy mi szczerze, prawdziwie byli radzi. Nie mogłem niestety pozostać dłużej z nimi, gdyż pan M[ayer] się niecierpliwił i po powrocie powiedział mi, że ich darf ihn nicht allein lassen . 
 Łatwo sobie wyobrazić, w jakim stanie jestem. O myśleniu i pracy nad operą mowy być nie może, chociażby z tego powodu, że ten człowiek bez przestanku gwiżdże, co mię do rozpaczy doprowadza. Poza tym muszę wciąż słuchać o jego wielkich czynach i zasługach. Przez całą drogę dowodził mi, pogwizdując uparcie, że obecnie, dokonawszy tylu wielkich rzeczy, ma prawo odpocząć, inni bowiem pracować za niego powinni. 
 Wszystko to naturalnie jest dowodem choroby, dziwić się temu nie można, ale dlaczego ja mam pokutować za grzechy małżonki pana M[ayera], to już nie wiem. Powiedziałbym mu już to w oczy, gdyby nie obawa, ażeby nie rozchorował się bardziej jeszcze i nie zmusił tym sposobem do pozostania przy jego ł&oacute;żku przez kilka tygodni. Jeżeli jednak dłużej ten stan rzeczy potrwa, to albo jego, albo sam się zabiję, co na jedno wyjdzie. 
 Pobyt w M[onte] C[arlo] rozstroił mię tak strasznie, że nie mogę panować nad sobą. Lada chwila popełnię jakieś szaleństwo. Dosyć przecież spędzić tydzień w domu wariat&oacute;w, ażeby samemu zwariować. Oszalałem też! 
 Ale ponieważ już jestem tutaj i chciałbym trochę spokoju zażyć, więc rozmyślam nad środkami pozbycia się M[ayera] bez narażania go na jakieś ataki nerw&oacute;w lub coś podobnego. Ot&oacute;ż przychodzę do tego przekonania, że są tylko dwa sposoby: albo powr&oacute;cić do Paryża i stamtąd gdzie indziej wyruszyć, lub też sprowadzić kogoś, co by M[ayerowi] towarzyszył. 
 Proszę więc decydować, co ma[m] zrobić. Czy mam otrzymać w Rzymie telegram, że Fredek bardzo, bardzo chory i że wracać muszę, czy też pan Orlikowski m&oacute;głby się poświęcić i przejechać się z M[ayerem] po Włoszech na m&oacute;j koszt, co by mi dało i spok&oacute;j, i samotność, i możność pracy, a nawet zdrowie. Czekam na decyzję w Rzymie &ndash; poste restante , Paderewski; a tymczasem &ndash; na wypadek gdyby pan Orl[ikowski] m&oacute;gł przyjechać &ndash; przesyłam czek na 500 frank&oacute;w. Jest ze mną bardzo, bardzo źle i potrzebuję rady, pomocy przyjaznej, bo sam się na krok stanowczy zdobyć nie mogę. 
 M[ayera] ze względu na oddane mi usługi muszę oszczędzać, ale życia mu przecież poświęcić nie mogę. Proszę o rychłą odpowiedź! Wszystkich serdecznie pozdrawiam 
 Ignacy ",
